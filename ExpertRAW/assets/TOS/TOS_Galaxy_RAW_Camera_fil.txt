[Expert RAW] MGA TUNTUNIN NG SERBISYO
MAHALAGA – BASAHIN NANG MABUTI. ANG MGA TUNTUNIN NG SERBISYO (TERMS OF SERVICE O “TOS”) NA ITO AY LEGAL NA KASUNDUAN SA PAGITAN MO AT NG SAMSUNG ELECTRONICS CO., LTD. AT NG MGA AFFILIATE NITO (SAMA-SAMANG TINATAWAG NA “SAMSUNG”) PARA SA [Expert RAW] AT ANUMANG KAUGNAY NA SOFTWARE O DOKUMENTASYON NITO (SAMA-SAMANG TINATAWAG NA “SERBISYO”) NA IPINAGKAKALOOB NG SAMSUNG, MGA AFFILIATE NITO, O MGA THIRD PARTY NA SUPPLIER O TAGAPAGLISENSYA NITO. SA PAMAMAGITAN NG PAGTANGGAP SA MGA TOS NA ITO, SUMASANG-AYON KANG MAPAILALIM SA MGA TOS NA ITO. KUNG HINDI KA SUMASANG-AYON SA TOS, HUWAG I-INSTALL O GAMITIN ANG SERBISYO. KUNG MAY MGA BABAGUHIN ANG SAMSUNG SA MGA TOS NA ITO, IA-UPDATE NG SAMSUNG ANG NATURANG BINAGONG TOS, AT AABISUHAN KA NITO BAGO MAGSAGAWA NG ANUMANG MALAKING PAGBABAGO SA MGA TOS NA ITO. MAAARI MONG IHINTO ANG PAGGAMIT SA SERBISYO AT I-UNINSTALL ITO ANUMANG ORAS KUNG HINDI KA SASANG-AYON SA MGA NATURANG PAGBABAGO, NGUNIT IPAGPAPALAGAY NA NAUNAWAAN AT TINATANGGAP MO ANG MGA ITO KUNG PATULOY MONG GAGAMITIN ANG SERBISYO.

PAGLALARAWAN NG SERBISYO
Nagbibigay ang SERBISYONG ito ng mga feature sa pagkuha ng mga larawan sa enhanced RAW format, pati na rin sa pagtingin at pagbabahagi ng content
* Pakitandaang ang mga larawang kinuha gamit ang SERBISYONG ito ay posibleng hindi bumukas sa iba pang device o serbisyong hindi sinusuportahan ang mga functionality ng SERBISYONG ito.
* Pakitandaang kapag ginagamit ang SERBISYONG ito sa mga indoor o underground na lugar kung saan hindi maganda ang signal ng GPS, posibleng mali ang maitalang mga tag ng lokasyon.

1.	Pagbibigay ng Lisensya
Alinsunod sa mga tuntunin ng TOS na ito, binibigyan ka ng limitado, hindi eksklusibo, at nababawing lisensya upang i-install, i-access, at gamitin ang SERBISYO. Ang mga serbisyo at feature na ibinibigay ng SERBISYO o Update (binibigyan ng kahulugan sa ibaba) dito ay maaaring magbago-bago o maging limitado, nang may paunang abiso, depende sa ilang partikular na salik, kabilang nang walang limitasyon ang iyong bansa, device, operating system, o network operator. Maliban kung 18 taong gulang pataas ka, hindi ka pinapayagang pumasok sa TOS na ito o gamitin ang SERBISYO maliban kung nauunawaan ng iyong magulang o legal na tagapagbantay ang mga tuntunin at kundisyon ng TOS na ito at pumapayag siya sa mga iyon. Kung isa kang magulang o tagapagbantay na nagpapahintulot sa isang taong wala pang 18 taong gulang (“Menor de Edad”) na gamitin ang SERBISYO, sumasang-ayon kang: (i) subaybayan ang paggamit ng Menor de Edad sa SERBISYO; (ii) panagutan ang lahat ng panganib na nauugnay sa paggamit ng Menor de Edad sa SERBISYO, (iii) sa hangganang pinapahintulutan ng naaangkop na batas, akuin ang anumang pananagutang dulot ng paggamit ng Menor de Edad sa SERBISYO; (iv) tiyakin ang pagiging tumpak at totoo ng lahat ng impormasyong isusumite ng Menor de Edad; at (v) akuin ang responsibilidad at mapailalim sa TOS na ito sa pag-access at paggamit ng Menor de Edad sa SERBISYO. Hayagan mong tinatanggap na hindi mananagot ang Samsung sa anumang pananagutang dulot ng paggamit ng Menor de Edad sa SERBISYO.
Hayagan mong kinikilala at sinasang-ayunan na ang paggamit sa SERBISYO ay solong pananagutan mo lang at dala mo ang lahat ng panganib ng hindi magandang kalidad, pagganap, katumpakan at paggawa. Sa pamamagitan ng paggamit sa SERBISYO, kinikilala at sinasang-ayunan mo na hindi responsable ang Samsung para sa anumang nauugnay na produkto at/o serbisyo ng third party at hindi ito responsable o mananagot sa anumang nilalaman, advertising, produkto, serbisyo, o iba pang materyal na nasa o available sa naturang serbisyo ng third party.

2.	Paglalaan ng Mga Karapatan at Pagmamay-ari
Ang SERBISYONG ito ay may software at data na mula sa mga third party. Kinikilala mong pagmamay-ari ng Samsung at ng mga tagapaglisensya nito ang SERBISYO, at protektado ito ng mga naaangkop na batas sa copyright at iba pang batas at tratado sa intelektwal na pag-aari. Ang TOS na ito at ang iyong paggamit sa SERBISYO ay hindi nagbibigay sa iyo ng anumang interes sa pagmamay-ari sa SERBISYO, at binibigyan ka lang ng limitado, personal, hindi eksklusibo, at hindi naipapasang lisensya sa paggamit na nababawi alinsunod sa mga tuntunin ng TOS na ito. Hindi mo maaaring gamitin ang SERBISYO upang gawan ng kopya ang mga may copyright na materyal, o mga materyal na wala kang karapatan o legal na pag-apruba para sa paggawa ng maraming kopya.
3.	Mga Paghihigpit
Maliban sa sakop na hinihingi ng mandatoryong lokal na batas na maaari mong gawin, hindi mo maaaring (i) i-reverse engineer, i-decompile, baklasin, o kaya ay subukang tuklasin ang source code o mga algorithm ng SERBISYO; (ii) baguhin o i-disable ang anumang feature ng SERBISYO; (iii) mag-duplicate at/o gumawa ng mga hinangong gawa batay sa SERBISYO; (iv) magrenta, magpaupa, magpahiram, mag-sublicense, o magbigay ng mga komersyal na serbisyo sa pagho-host gamit ang SERBISYO; (v) labagin ang aming mga karapatan sa intelektwal na pag-aari o ng kahit na sinong third party kaugnay ng paggamit mo ng SERBISYO (hanggang sa saklaw na hindi nililisensyahan ng TOS na ito ang ganoong paggamit); (vi) gamitin ang SERBISYO sa anumang paraang labag sa batas, para sa anumang layuning labag sa batas, o sa kahit na anong paraang hindi naaayon sa TOS na ito, o kumilos nang may mapanlinlang o masamang intensyon, halimbawa, sa pamamagitan ng pag-hack o paglalagay ng nakakapinsalang code, kabilang ang mga virus, o mapanganib na data, sa SERBISYO o anumang operating system; (vii) gamitin ang SERBISYO sa paraang makakasira, mag-disable, magpabigat nang labis, makakapalya o makakakompromiso sa aming mga system o seguridad o makakaabala sa ibang mga user; (viii) mangolekta o mangalap ng anumang impormasyon o data mula sa SERBISYO o sa aming mga system o subukang i-decipher ang anumang transmission patungo o mula sa mga server na nagpapagana sa SERBISYO; at (ix) gamitin ang SERBISYO para mang-harass, magbanta, o manakit ng sinupamang tao at/o labagin ang kanyang privacy o ang karapatan niya sa pagkakaroon ng dangal.
4.	Pag-update, Pagbabago o Pagsususpinde ng SERBISYO
Anumang oras, maaaring magbigay o gawing available ng Samsung ang mga update o pag-upgrade sa SERBISYO (“Mga Update”), kabilang nang walang limitasyon ang mga pag-aayos ng bug, mga pagpapahusay sa serbisyo, mga bagong feature, pagtatanggal ng mga kasalukuyang function, o pagbabago sa SERBISYO. Gayunpaman, Kinikilala at tinatanggap mo na hindi pananagutan ng Samsung na bigyan ka ng Mga Update. Ang Mga Update ay pamamahalaan ng TOS na ito maliban kung maglalaan ng hiwalay na mga tuntunin at kundisyon kasabay ng Mga Update, at sa ganoong sitwasyon, ang hiwalay na mga tuntunin at kundisyong iyon ang mangingibabaw sa Mga Update. Maaaring awtomatikong i-download at i-install ang Mga Update para sa software ng seguridad o mahahalagang pag-aayos ng bug o iba pang mahahalagang Update dahil sa kahalagahan ng pagtanggap sa Mga Update na iyon sa isang napapanahong paraan upang tulungang maprotektahan ka at ang iba pang user.
Sa hangganang pinapahintulutan ng naaangkop na batas, hayagang nakalaan sa Samsung ang karapatang baguhin, suspindihin, alisin, at limitahan ang paggamit sa, o huwag paganahin ang access sa SERBISYO o anumang bahagi nito na may paunang abiso lang. 
5.	Mga Serbisyo at Content ng Third party 
Maaari ring maging available sa iyo ang mga serbisyo at/o content ng third party sa pamamagitan ng SERBISYO. Sa hangganang pinapahintulutan ng naaangkop na batas, iwinawaksi ng Samsung ang anumang warranty, kundisyon, o representasyon kaugnay ng anumang serbisyo o content ng third party sa anumang aspeto kabilang ang, ngunit hindi limitado sa, kalidad, katumpakan, pagiging epektibo, kawalan ng mga virus, hindi paglabag sa mga karapatan ng third party, at pagsunod sa anumang nalalapat na batas o regulasyon. Ang paggamit sa mga serbisyo at mga nilalaman ng third party ay maaaring napapailalim sa mga naturang tuntunin ng paggamit, kasunduan sa lisensya, patakaran sa privacy, o iba pang naturang kasunduan ng third party na provider. Ang SERBISYO ay maaaring napapailalim sa mga open source na lisensya, kung saan maaaring mangibabaw ang mga tuntunin ng mga naturang open source na lisensya sa mga tuntunin ng TOS na ito pagdating sa bahaging iyon ng SERBISYO.
6.	Pangongolekta at Paggamit ng Data
Ang Samsung at/o ang mga partidong pinagkakatiwalaan ng Samsung ay maaaring mangolekta at gumamit ng impormasyong kinakailangan para maibigay ang SERBISYO at mga Update, at mapabuti o mapahusay ang SERBISYO. Sa lahat ng pagkakataon, gagamitin ang iyong impormasyon alinsunod sa naaangkop na batas at sa pandaigdigang Patakaran sa Privacy ng Samsung, na makikita sa http://account.samsung.com/membership/pp 
7.	Access sa Data 
Ang ilang feature ng SERBISYO ay maaaring mangailangan sa iyong mobile device na magkaroon ng access sa internet at maaari itong mapailalim sa mga paghihigpit na ipinapatupad ng iyong network o internet provider. Maaaring kailanganin ng SERBISYO ng access sa Internet sa pamamagitan ng iyong network ng data, na maaaring magresulta sa mga karagdagang gastusin depende sa iyong plano ng pagbabayad. Bukod pa rito, ang paggamit mo ng ilang feature ng SERBISYO ay maaaring maapektuhan ng kaangkupan at performance ng hardware ng iyong device o access sa data. Hayagan mong kinikilala at tinatanggap na hindi responsable ang Samsung para sa pagiging available at mabilis ng network ng data at/o ng access sa data.

8.	Pagsunod sa Batas
Kinikilala at sinasang-ayunan mong susunod ka sa anuman at sa lahat ng naaangkop na batas at regulasyon sa paggamit ng SERBISYO kabilang nang walang limitasyon ang lahat ng naaangkop na batas at regulasyon sa paghihigpit sa pag-export. 
9.	Pagwawakas
May bisa ang TOS na ito hanggang sa tapusin. Maaari mong tapusin ang TOS na ito anumang oras sa pamamagitan ng paghinto sa paggamit sa SERBISYO, at sa pag-uninstall, pagtatanggal, at, kung naaangkop, pagbabalik ng lahat ng nauugnay na software, dokumentasyon, at iba pang materyal na ibinigay ng Samsung, kabilang ang mga backup na kopya ng mga ito. Kung hindi ka susunod sa TOS na ito, ang iyong mga karapatang batay sa TOS na ito ay awtomatikong tatapusin nang walang abiso mula sa Samsung. Sa pagwawakas ng mga TOS na ito (o kapag Samsung ang nagwakas sa TOS, pagkatapos mong malaman ang naturang pagwawakas), dapat mong ihinto agad ang lahat ng paggamit sa SERBISYO. Para sa layunin ng paglilinaw, maaaring tapusin ng Samsung ang TOS na ito at ang SERBISYO nang may tatlumpung (30) araw na pag-abiso sa iyo (hal., website ng serbisyo, pop-up sa application, email, atbp.).
10.	Pagwawaksi ng Warranty
SA PINAKAMALAWAK NA HANGGANANG PINAPAHINTULUTAN NG NAAANGKOP NA BATAS, IBINIBIGAY ANG SERBISYO SA BATAYANG “WALANG PAGBABAGO” AT “HANGGANG AVAILABLE”, NANG WALANG MGA WARRANTY O KONTRAKTWAL NA KONDISYON MULA SA SAMSUNG, HAYAG MAN O PAHIWATIG. SA PINAKAMALAWAK NA HANGGANANG PINAPAHINTULUTAN NG NAAANGKOP NA BATAS, IWINAWAKSI NG SAMSUNG ANG LAHAT NG WARRANTY O IBA PANG TUNTUNING INIHAYAG, IPINAHIWATIG, O NAAAYON SA BATAS, KABILANG ANG PERO HINDI LIMITADO SA MGA IPINAHIWATIG NA WARRANTY O TUNTUNIN NG PAGIGING NABEBENTA, KASIYA-SIYANG KALIDAD, KAANGKUPAN PARA SA ISANG PARTIKULAR NA LAYUNIN, PAGIGING MAAASAHAN O AVAILABILITY, KATUMPAKAN, KAWALAN NG MGA VIRUS, TULOY-TULOY NA PAGGAMIT, HINDI PAGLABAG SA MGA KARAPATAN NG THIRD PARTY, O IBA PANG PAGLABAG SA MGA KARAPATAN. ANG ILANG HURISDIKSIYON AY HINDI PUMAPAYAG SA MGA PAGBUBUKOD O LIMITASYON NG MGA IPINAPAHIWATIG NA WARRANTY, KAYA MAAARING HINDI NALALAPAT SA IYO ANG MGA PAGBUBUKOD O LIMITASYON SA ITAAS. WALANG PAYO O IMPORMASYON, PASALITA MAN O NAKASULAT, NA NAKUHA MO SA SAMSUNG O SA MGA AFFILIATE NITO ANG PAPALIT SA PAGWAWAKSI NG WARRANTY NA ITO NG SAMSUNG PATUNGKOL SA SERBISYO, O GAGAWA NG ANUMANG WARRANTY NA MAY ANUMANG ANYO MULA SA SAMSUNG. 
NANG HINDI NALILIMITAHAN ANG NAUNANG PAGWAWAKSI, AT SA PINAKAMALAWAK NA HANGGANANG PINAPAHINTULUTAN NG NAAANGKOP NA BATAS, HINDI KINAKATAWAN, BINIBIGYAN NG WARRANTY, O GINAGARANTIYA NG SAMSUNG NA ANG MGA SERBISYO O ANG NILALAMAN NITO AY (i) GAGANA SA PARAANG HINDI NAAANTALA, NAPAPANAHON, LIGTAS, O WALANG ERROR, (ii) WALANG MAKAKAPINSALANG BAHAGI O ERROR (iii) MAGIGING LIGTAS AT HINDI MAAAPEKTUHAN (KASAMA ANG NILALAMAN NA IPINADALA SA IYO O SA IMPORMASYONG IBINIGAY MO) NG HINDI AWTORISADONG PAG-ACCESS O (iv) MAGIGING TUMPAK, KUMPLETO O MAAASAHAN, NA ANG KALIDAD NG SERBISYO AY MAGIGING KASIYA-SIYA PARA SA IYO, O NA MAITATAMA ANG MGA ERROR DITO.

11.	Limitasyon ng Pananagutan
11.1 Ikaw at ang SAMSUNG ay hindi naglilimita o nagbubukod ng pananagutan para sa anumang uri ng pagkawala o pinsala kung saan ang pananagutan, sa ilalim ng naaangkop na batas, ay hindi maaaring ibukod o limitahan, hanggang sa sakop na pinipigilan ng naaangkop na batas ang mga ganoong pagbubukod o limitasyon, o hanggang sa sakop na napagdesisyunan ng isang korte na may naaangkop na hurisdiksiyon na ang ganoong pagbubukod o limitasyon ay hindi magiging mabisa sa ilalim ng naaangkop na batas. 
11.2 Sa pinakamalawak na hangganang pinapahintulutan ng naaangkop na batas, hindi dapat managot ang SAMSUNG para sa pagkawala, pinsala, o pananagutan sa ilalim ng kontrata (kabilang ang kapabayaan), mga batas sa mga obligasyon ng third party (kabilang ang mga paghahabol sa ‘tort’ at kapabayaan) o mga statutory na obligasyon o anumang iba pang legal na batayan, kahit na partikular na naabisuhan ang SAMSUNG tungkol sa peligro ng naturang pagkawala (i) kapag ang pagkawala ay hindi direkta, nagkataon, espesyal, kinahinatnan, o nagtataglay ng mga natatangi o punitive na pinsala, o (ii) para sa anumang pagkawala ng kita, pagkawala ng negosyo, pagkawala ng pagkakataon, pagkawala ng data o (iii) nauugnay sa mga error, pagkawala o pagkaantala, mga virus ng computer, problema sa koneksyon, o pagkakakonekta o singilin ng network. 
11.3 Sa pinakamalawak na hangganang pinapahintulutan ng naaangkop na batas, ang kabuuang pinansyal na pananagutan sa iyo ng SAMSUNG dulot ng o kaugnay ng mga TOS na ito. Hindi dapat mahigitan ng SERBISYO o mga nauugnay na usapin ang halagang partikular na ibinayad mo sa SAMSUNG o sa affiliate ng SAMSUNG para sa SERBISYONG ito. 

11.4 Kinikilala mo na ang mga nasa itaas na probisyon ng mga sugnay 10 at 11 ay makatuwiran dahil sa mga benepisyo ng Mga Serbisyo, at tinatanggap mo ang naturang peligro at/o maghahanda nang naaayon. 
11.5 MAHALAGANG GUMAWA KA NG BACK UP NG IYONG DATA SA IYONG DEVICE BAGO GAMITIN ANG MGA SERBISYO UPANG MAIWASAN ANG PAGKAWALA NG ANUMANG DATA. HAYAGAN MONG KINIKILALA AT TINATANGGAP NA HINDI RESPONSABLE ANG SAMSUNG SA ANUMANG PAGKAWALA NG DATA NA NAKUHA MULA SA PAGGAMIT SA SERBISYO.
12.	Pagbabayad ng Danyos
Ang sumusunod na teksto ay nalalapat lang kung gagamitin mo ang SERBISYO bilang bahagi ng iyong negosyo, kalakalan, o propesyon: Sumasang-ayon kang bayaran ang danyos, depensahan at ipawalang-sala ang SAMSUNG, ang mga kontratista, empleyado, at ahente nito mula sa anumang paghahabol, pagkawala, pinsala, at/o pananagutan (kabilang ang mga bayarin at gastusing legal) na dulot ng iyong labag sa batas na paggamit sa SERBISYO, iyong paglabag sa mga karapatan ng anumang third party, o anumang paglabag sa TOS na ito.
13.	Naaangkop na Batas
Napapailalim ang TOS na ito sa mga batas ng hurisdiksiyon kung saan ka nakatira, nang hindi isinasaalang-alang ang anumang pagsalungat nito sa mga probisyon ng batas. Ang TOS na ito ay hindi pamamahalaan ng UN Convention on Contracts for the International Sale of Goods, kung saan hayagang nakabukod ang paglalapat nito. 
14.	Paglutas ng Hindi Pagkakasundo 
Kung isa kang consumer (at kung hindi tinukoy ang terminong ito sa iyong lokal na batas, nangangahulugan itong “hindi paggamit sa SERBISYO bilang bahagi ng negosyo, kalakalan o propesyon”), ang mga korte ng teritoryo kung saan ka nakatira ang may hindi eksklusibong hurisdiksiyon upang dinggin at pagdesisyunan ang anumang alitan, kontrobersiya, o hindi pagkakaunawaang dulot ng TOS na ito o ng SERBISYO. Kung hindi ka isang consumer, kung hindi nalutas nang maayos ang isang alitan, kontrobersiya, o pagkakaiba dahil sa TOS na ito o sa paggamit mo sa SERBISYO, dapat itong mapailalim sa mga pamamaraan ng pagdinig sa ilalim ng mga panuntunan ng arbitrasyon ng International Chamber of Commerce sa lugar ng inirereklamo. Maaaring umapela ang Samsung para sa mga injunctive na remedyo (o katumbas na uri para sa mabilisang legal na ayuda) sa anumang korteng may naaangkop na hurisdiksiyon, anuman ang mga naunang isinaad. Sa English dapat isagawa ang mga pagdinig sa arbitrasyon.
15.	Mga Reklamo
Kung gusto mong maghain ng reklamo hinggil sa mga TOS na ito, mangyaring makipag-ugnayan sa amin sa:
https://www.samsung.com/global/galaxy/apps/samsung-members/
16.	Kabuuang Kasunduan
Ang TOS na ito ay ang kabuuang kasunduan sa pagitan ninyo ng Samsung na may kaugnayan sa SERBISYO, at pumapalit sa lahat ng nauna o kasabay na binibigkas o nakasulat na komunikasyon, mga panukala, at mga representasyon kaugnay ng SERBISYO o anumang iba pang paksang saklaw ng TOS na ito. Kung ang alinman sa mga probisyon ng TOS na ito ay napagdesisyunang walang bisa, imbalido, hindi maipapatupad, o ilegal, mananatiling naipapatupad nang lubos at may bisa ang iba pang probisyon.
17.	Walang Waiver
Sa lahat ng pagkakataon, ang hindi pagpapatupad ng Samsung sa alinman sa mga probisyon ng mga TOS na ito, o ang hindi paghiling sa Iyo ng Samsung na tuparin ang alinman sa mga probisyon ng mga TOS na ito, ay hindi dapat ituring na waiver sa mga naturang probisyon para sa kasalukuyan o sa hinaharap, at hindi rin ito nakakaapekto sa karapatan ng Samsung na ipatupad ang mga naturang probisyon sa hinaharap. Ang hayagang waiver ng Samsung para sa anumang probisyon, kondisyon, o pangangailangan ng mga TOS na ito ay hindi katumbas ng waiver para sa anumang obligasyong sumunod sa naturang probisyon, kondisyon, o pangangailangan sa hinaharap.
18.	Bisa Pagkatapos Magwakas
Ang mga Seksyon 2, 10, 11, at 12 ng mga TOS na ito, at ang anumang iba pang probisyong kailangang manatiling nalalapat, ay dapat na magkaroon pa rin ng bisa pagkatapos magwakas o wakasan ang mga TOS na ito.
19.	Mga Heading
Ang mga heading na nasa mga TOS na ito ay ginagamit lang na reference at hindi dapat makaapekto sa kahulugan o interpretasyon sa mga TOS na ito.

[10/20/2021]
