[Expert RAW] TJENESTEVILKÅR
VIGTIGT – LÆS GRUNDIGT. DISSE TJENESTEVILKÅR (“TJENESTEVILKÅR”) ER EN JURIDISK AFTALE MELLEM DIG OG SAMSUNG ELECTRONICS CO., LTD. OG DETS TILKNYTTEDE SELSKABER (SAMLET BENÆVNT “SAMSUNG”) FOR [Expert RAW] OG EVENTUEL RELEVANT SOFTWARE ELLER DOKUMENTATION DERTIL (SAMLET BENÆVNT “TJENESTEN”), DER LEVERES AF SAMSUNG, DETS TILKNYTTEDE SELSKABER ELLER DETS TREDJEPARTSLEVERANDØRER OG/ELLER LICENSGIVERE. VED AT ACCEPTERE DISSE TJENESTEVILKÅR ACCEPTERER DU AT VÆRE BUNDET AF DISSE TJENESTEVILKÅR. HVIS DU IKKE ACCEPTERER TJENESTEVILKÅRENE, SKAL DU UNDLADE AT INSTALLERE ELLER BRUGE TJENESTEN. HVIS SAMSUNG FORETAGER ÆNDRINGER TIL DISSE TJENESTEVILKÅR, OPDATERER SAMSUNG SÅDANNE REVIDEREDE TJENESTEVILKÅR OG UNDERRETTER DIG, FØR DER FORETAGES EVENTUELLE VÆSENTLIGE ÆNDRINGER TIL DISSE TJENESTEVILKÅR. DU KAN STOPPE MED AT BRUGE OG AFINSTALLERE TJENESTEN TIL ENHVER TID, HVIS DU IKKE ACCEPTERER SÅDANNE ÆNDRINGER, MEN DU VIL BLIVE ANSET FOR AT HAVE FORSTÅET OG ACCEPTERET DEM, HVIS DU FORTSÆTTER MED AT BRUGE TJENESTEN.

BESKRIVELSE AF TJENESTEN
Denne TJENESTE leverer funktioner til at tage billeder i udvidet RAW-format, samt se og dele indhold.
* Bemærk, at billeder taget med denne TJENESTE muligvis ikke kan åbnes på andre enheder eller tjenester, der ikke understøtter funktionerne i denne TJENESTE.
* Bemærk, at når du bruger denne TJENESTE i indendørs eller underjordiske miljøer, hvor GPS-modtagelse ikke er god, kan placeringstags blive registreret forkert.

1.	Tildeling af licens
Med forbehold for vilkårene i disse TJENESTEVILKÅR tildeles du en begrænset, ikke-eksklusiv og genkaldelig licens til at installere, tilgå og bruge TJENESTEN. De tjenester og funktioner, der leveres af TJENESTEN eller opdateringer (defineret nedenfor) deraf, kan variere eller være begrænsede, med forudgående varsel, afhængigt af bestemte faktorer, herunder, uden begrænsning, dit land, din enhed, dit operativsystem eller din netværksoperatør. Medmindre du er 18 år eller ældre, må du ikke tilgå disse TJENESTEVILKÅR eller bruge TJENESTEN, medmindre din forælder eller værge forstår og accepterer vilkårene og betingelserne i disse TJENESTEVILKÅR. Hvis du er forælder eller værge, som giver en person, der er under 18 år, (“en mindreårig”) tilladelse til at bruge TJENESTEN, accepterer du, at: (i) overvåge den mindreåriges brug af TJENESTEN, (ii) påtage dig alt ansvar i forbindelse med den mindreåriges brug af TJENESTEN, (iii) i det omfang tilladt ved gældende lov, påtage dig eventuelt erstatningsansvar, der opstår som følge af den mindreåriges brug af TJENESTEN, (iv) sikre, at oplysninger, der indsendes af den mindreårige, er nøjagtige og sandfærdige, og (v) påtage dig ansvar for, og være bundet af, disse TJENESTEVILKÅR for den mindreåriges adgang til og brug af TJENESTEN. Du accepterer udtrykkeligt, at Samsung fraskriver sig ethvert erstatningsansvar, der følger af den mindreåriges brug af TJENESTEN.
Du anerkender og accepterer udtrykkeligt, at brug af TJENESTEN finder sted på eget ansvar, og at hele ansvaret i forbindelse med utilfredsstillende kvalitet, ydeevne, nøjagtighed og indsats tilfalder dig. Ved at bruge TJENESTEN anerkender og accepterer du, at Samsung ikke er ansvarlig for eventuelle relaterede tredjepartsprodukter og/eller -tjenester og ikke er ansvarlig eller erstatningspligtig for eventuelt indhold, markedsføring, produkter, tjenester eller andre materialer på, eller som er tilgængelige fra, en sådan tredjepartstjeneste.

2.	Forbeholdelse af rettigheder og ejerskab
Denne TJENESTE omfatter software og data leveret af tredjeparter. Du anerkender, at TJENESTEN tilhører Samsung og dennes licensgivere og er beskyttet i henhold til gældende love om ophavsret og andre immaterielle rettigheder og traktater. Disse TJENESTEVILKÅR og din brug af TJENESTEN tildeler dig ikke eventuel ejerskabsinteresse i eller til TJENESTEN, og du tildeles kun en begrænset, personlig, ikke-eksklusiv, ikke-overførbar brugslicens, som kan tilbagekaldes i overensstemmelse med vilkårene i disse TJENESTEVILKÅR. Du må ikke bruge TJENESTEN til at gengive ophavsretligt beskyttede materialer eller materialer, som du ikke har rettighederne eller den juridiske godkendelse til at gengive.
3.	Begrænsninger
Undtagen i det omfang, hvor ufravigelig lokal lovgivning kræver, at du skal have mulighed for dette, skal du ikke (i) foretage reverse engineering, dekompilere, adskille eller på anden måde forsøge af afdække kildekoden til eller algoritmer i TJENESTEN, (ii) modificere eller deaktivere eventuelle funktioner i TJENESTEN, (iii) duplikere og/eller skabe afledte værker på baggrund af TJENESTEN, (iv) udleje, lease, udlåne, underlicensere eller levere kommercielle hosting-tjenester med TJENESTEN, (v) krænke vores eller eventuel tredjeparts immaterielle rettigheder i forbindelse med din brug af TJENESTEN (i det omfang, at der ikke gives licens til en sådan brug i disse TJENESTEVILKÅR), (vi) bruge TJENESTEN på eventuel ulovlig måde, til eventuelt ulovligt formål eller på nogen anden måde, der er i strid med disse TJENESTEVILKÅR. Endvidere skal du ikke handle på en svigagtig eller ondsindet måde, f.eks. ved at hacke ind i eller indsætte skadelig kode, herunder virusser eller skadelige data, i TJENESTEN eller eventuelt operativsystem, (vii) bruge TJENESTEN på en måde, som kan beskadige, deaktivere, overbelaste, forringe eller kompromittere vores systemer eller sikkerhed eller forstyrre andre brugere, (viii) indsamle eller høste eventuelle oplysninger eller data fra TJENESTEN eller vores systemer eller forsøge at afkode transmissioner til eller fra de servere, hvorpå TJENESTEN kører, og (ix) bruge TJENESTEN til at chikanere, true eller skade nogen anden person og/eller krænke deres privatliv eller ret til ære.
4.	Opdatering, ændring eller indstilling af TJENESTEN
Samsung kan til enhver tid levere opdateringer eller opgraderinger til TJENESTEN (“opdateringer”) eller stille dem til rådighed, herunder, uden begrænsning, fejlrettelser, tjenesteforbedringer, nye funktioner, sletning af eksisterende funktioner eller modifikationer af TJENESTEN. Du anerkender og accepterer imidlertid, at Samsung ikke er forpligtet til at levere opdateringer til dig. Opdateringer er underlagt disse TJENESTEVILKÅR, medmindre sådanne opdateringer leveres med separate vilkår og betingelser. I sådanne tilfælde er disse separate vilkår og betingelser gældende for opdateringerne. Opdateringer til sikkerhedssoftware eller vigtige fejlrettelser eller andre vigtige opdateringer kan downloades og installeres automatisk, under forudsætning af at opdateringerne modtages rettidigt for at hjælpe med at beskytte dig og andre brugere.
I det videst mulige omfang tilladt ved gældende lov, forbeholder Samsung sig udtrykkeligt ret til, udelukkende med forudgående varsel, at ændre, indstille, fjerne, begrænse brugen af eller deaktivere adgangen til TJENESTEN eller eventuel del deraf. 
5.	Tredjepartstjenester og -indhold 
Du kan også have adgang til tredjepartstjenester og/eller -indhold via TJENESTEN. I det omfang tilladt ved gældende lov, fraskriver Samsung sig eventuel garanti, betingelse eller erklæring, hvad angår eventuelle tredjepartstjenester eller -indhold i enhver henseende, herunder, men ikke begrænset til, kvalitet, nøjagtighed, effektivitet, fravær af virusser, ikke-krænkelse af tredjepartsrettigheder og overholdelse af gældende love og forordninger. Brugen af tredjepartstjenester og -indhold kan være underlagt en sådan tredjeparts brugsvilkår, licensaftale, databeskyttelsespolitik eller andre sådanne aftaler. TJENESTEN kan være underlagt open source-licenser, hvorfor vilkårene i sådanne open source-licenser kan tilsidesætte vilkårene i nærværende TJENESTEVILKÅR, hvad angår den relevante del af TJENESTEN.
6.	Indsamling og brug af oplysninger
Samsung og/eller parter, som er betroede af Samsung, kan indsamle og bruge oplysninger, som er nødvendige for at levere TJENESTEN og opdateringer, samt for at forbedre eller udvide TJENESTEN. Dine oplysninger behandles til enhver tid i overensstemmelse med gældende love og Samsungs globale databeskyttelsespolitik, som kan læses på: http://account.samsung.com/membership/pp.
7.	Dataadgang 
Visse funktioner i TJENESTEN kan kræve, at din mobilenhed har adgang til internettet, og kan være underlagt begrænsninger fra din netværks- eller internetudbyder. TJENESTEN kan kræve forbindelse til internettet via dit datanetværk, hvilket kan medføre yderligere gebyrer, afhængigt af dit abonnement. Derudover kan din brug af visse funktioner i TJENESTEN påvirkes af egnetheden og ydeevnen af din enheds hardware eller dataadgang. Du anerkender og accepterer udtrykkeligt, at Samsung ikke er ansvarlig for tilgængelighed og hurtighed af datanetværket og/eller dataadgangen.
8.	Overholdelse af lovgivning
Du anerkender og accepterer, at du ved din brug af TJENESTEN overholder alle gældende love og forordninger, herunder uden begrænsning alle gældende love og forordninger vedrørende eksportrestriktioner. 
9.	Ophør
Disse TJENESTEVILKÅR er gældende, indtil de bringes til ophør. Du kan til enhver tid bringe disse TJENESTEVILKÅR til ophør ved at ophøre med din brug af TJENESTEN og afinstallere, slette og, hvis relevant, returnere al relateret software, dokumentation og andre materialer, der er leveret af Samsung, herunder sikkerhedskopier deraf. Såfremt du ikke overholder disse TJENESTEVILKÅR, bringes dine rettigheder i henhold til disse TJENESTEVILKÅR automatisk til ophør uden varsel fra Samsung. Såfremt disse TJENESTEVILKÅR bringes til ophør (eller hvor Samsung har bragt disse tjenestevilkår til ophør, umiddelbart efter at være blevet opmærksom på et sådant ophør), skal du straks ophøre med al brug af TJENESTEN. Af hensyn til klarhed kan Samsung til enhver tid bringe disse TJENESTEVILKÅR og TJENESTEN til ophør med tredive (30) dages varsel til dig (f.eks. via tjenestens websted, pop op-meddelelse via applikationen, e-mail, osv.).
10.	Ansvarsfraskrivelse
I DET MAKSIMALE OMFANG TILLADT VED GÆLDENDE LOV, LEVERES TJENESTEN “SOM DEN ER OG FOREFINDES” OG “SOM TILGÆNGELIG”, UDEN NOGEN FORM FOR GARANTIER ELLER KONTRAKTLIGE BETINGELSER FRA SAMSUNG, HVERKEN UDTRYKKELIGE ELLER STILTIENDE. I DET MAKSIMALE OMFANG TILLADT VED GÆLDENDE LOV, FRASKRIVER SAMSUNG SIG ALLE UDTRYKKELIGE, STILTIENDE ELLER LOVBESTEMTE GARANTIER ELLER ANDRE VILKÅR, HERUNDER, MEN IKKE BEGRÆNSET TIL, STILTIENDE GARANTIER ELLER VILKÅR FOR SALGBARHED, TILFREDSSTILLENDE KVALITET, EGNETHED TIL ET BESTEMT FORMÅL, PÅLIDELIGHED ELLER TILGÆNGELIGHED, NØJAGTIGHED, FRAVÆR AF VIRUSSER, UFORSTYRRET GAVN, IKKE-KRÆNKELSE AF TREDJEPARTSRETTIGHEDER ELLER ANDEN OVERTRÆDELSE AF RETTIGHEDER. VISSE RETSKREDSE TILLADER IKKE UDELUKKELSE ELLER BEGRÆNSNING AF STILTIENDE GARANTIER, SÅ OVENSTÅENDE UDELUKKELSER ELLER BEGRÆNSNINGER GÆLDER MULIGVIS IKKE FOR DIG. INGEN MUNDTLIG ELLER SKRIFTLIG RÅDGIVNING ELLER INFORMATION, SOM DU HAR INDHENTET FRA SAMSUNG ELLER DETS TILKNYTTEDE SELSKABER, SKAL ANSES FOR AT ÆNDRE DENNE ANSVARSFRASKRIVELSE FRA SAMSUNGS SIDE MED HENSYN TIL TJENESTEN ELLER FOR AT UDGØRE EVENTUEL GARANTI AF NOGEN ART FRA SAMSUNGS SIDE. 
UDEN PÅ NOGEN MÅDE AT BEGRÆNSE DEN FOREGÅENDE ANSVARSFRASKRIVELSE OG I DET VIDEST MULIGE OMFANG TILLADT VED GÆLDENDE LOV, FREMSÆTTER SAMSUNG IKKE NOGEN ERKLÆRINGER ELLER GARANTIER OM, AT TJENESTEN ELLER INDHOLDET DERPÅ (i) FUNGERER UDEN AFBRYDELSER OG PÅ EN RETTIDIG, SIKKER OG FEJLFRI MÅDE, (ii) ALTID ER TILGÆNGELIGT ELLER FRI FOR ALLE SKADELIGE KOMPONENTER ELLER FEJL, (iii) ER SIKKERT ELLER BESKYTTET (HERUNDER DET INDHOLD, DER LEVERES TIL DIG, ELLER DE OPLYSNINGER, DU TILVEJEBRAGTE) MOD UAUTORISERET ADGANG, ELLER (iv) ER NØJAGTIGT, FULDSTÆNDIGT ELLER PÅLIDELIGT, AT KVALITETEN AF TJENESTEN ER TILFREDSSTILLENDE FOR DIG, ELLER AT FEJL BLIVER RETTET.
11.	Begrænsning af ansvar
11.1 SAMSUNG og Du begrænser eller udelukker ikke ansvar for nogen typer af tab eller skade, for hvilke ansvar i henhold til gældende love ikke kan udelukkes eller begrænses, i det omfang gældende love forhindrer en sådan udelukkelse eller begrænsning, eller i det omfang en kompetent jurisdiktion afgør, at en sådan udelukkelse eller begrænsning er virkningsløs i henhold til gældende lov. 
11.2 I det maksimale omfang tilladt ved gældende lov, er SAMSUNG ikke erstatningspligtig for tab, skade eller erstatningsansvar i henhold til kontrakt (herunder uagtsomhed), lovgivning vedrørende tredjepartsforpligtelser (herunder krav vedrørende “skadevoldende handling” og uagtsomhed) eller lovbestemte forpligtelser eller eventuelt andet retsgrundlag overhovedet, selvom SAMSUNG specifikt er blevet underrettet om risikoen for et sådant tab, (i) hvor tabet er indirekte, hændeligt, særligt, følgemæssigt eller omfatter afskrækkende eller pønalt begrundede skadeserstatninger, eller (ii) for eventuelt tab af fortjeneste, tab af forretning, tab af mulighed, tab af data, eller (iii) hvor tabet vedrører fejl, udeladelser eller afbrydelser, computervirusser, problemer med forbindelse eller netværksgebyrer. 
11.3 I det maksimale omfang tilladt ved gældende lov, skal SAMSUNGs samlede økonomiske erstatningsansvar over for dig som følge af eller i forbindelse med disse TJENESTEVILKÅR, TJENESTEN eller relaterede anliggender ikke overstige det beløb, du har betalt SAMSUNG eller SAMSUNGs tilknyttede selskab specifikt for denne TJENESTE. 
11.4 Du anerkender, at ovenstående bestemmelser i klausul 10 og 11 er rimelige, når man tager fordelene ved tjenesterne i betragtning, og du accepterer en sådan risiko og/eller forsikrer i overensstemmelse hermed. 
11.5 DET ER VIGTIGT, AT DU SIKKERHEDSKOPIERER DINE OPYSNINGER PÅ ENHEDEN, INDEN DU BRUGER TJENESTERNE, FOR AT UNDGÅ AT MISTE EVENTUELLE OPLYSNINGER. DU ANERKENDER OG ACCEPTERER UDTRYKKELIGT, AT SAMSUNG IKKE ER ANSVARLIG FOR EVENTUELT TAB AF OPLYSNINGER, DER SKYLDES BRUGEN AF TJENESTEN.
12.	Skadesløsholdelse
Følgende tekst gælder kun, hvis du bruger TJENESTEN som en del af din virksomhed, branche eller erhverv: Du accepterer at skadesløsholde, forsvare og fritage SAMSUNG, dennes kontrahenter, medarbejdere og repræsentanter for og mod alle krav, tab, skadeserstatninger og/eller forpligtelser (herunder advokatsalærer og udgifter), som opstår som følge af din ulovlige brug af TJENESTEN, din overtrædelse af eventuel tredjeparts rettigheder eller eventuelt brud på disse TJENESTEVILKÅR.
13.	Gældende love
Disse TJENESTEVILKÅR reguleres af lovgivningen i den retskreds, hvor du er bosiddende, uden hensyntagen til dens lovkonfliktbestemmelser. Disse TJENESTEVILKÅR er ikke omfattet af FN's konvention om aftaler om internationale køb, som udtrykkeligt er udelukket. 
14.	Tvistbilæggelse 
Hvis du er forbruger (og hvor denne betegnelse ikke på anden måde er defineret i din lokale lovgivning, betyder dette “bruger ikke TJENESTEN som en del af en virksomhed, branche eller erhverv”), har domstolene i det område, hvor du er bosiddende, ikke-eksklusiv kompetence til at behandle og afgøre eventuel tvist, strid eller uenighed, der opstår som følge af disse TJENESTEVILKÅR eller TJENESTEN. Hvis du ikke er forbruger, og såfremt der på nogen måde opstår en tvist, strid eller uenighed i forbindelse med disse TJENESTEVILKÅR eller din brug af TJENESTEN, og såfremt der ikke kan findes en mindelig løsning, skal den løses via voldgift i henhold til voldgiftsreglerne fra Det Internationale Handelskammer på det sted, hvor den sagsøgte er bosiddende. Uanset ovenstående kan Samsung ansøge om nedlæggelse af forbud (eller tilsvarende typer af uopsættelige retsmidler) i enhver kompetent domstol. Voldgiftshøringer foregår på engelsk.
15.	Klager
Hvis du ønsker at indgive en klage vedrørende disse TJENESTEVILKÅR, bedes du kontakte os på:
https://www.samsung.com/global/galaxy/apps/samsung-members/
16.	Hele aftalen
Disse TJENESTEVILKÅR udgør hele aftalen mellem dig og Samsung om TJENESTEN og erstatter alle tidligere eller samtidige mundtlige eller skriftlige meddelelser, forslag og erklæringer med hensyn til TJENESTEN eller eventuelle andre anliggender dækket af disse TJENESTEVILKÅR. Hvis eventuel bestemmelse i disse TJENESTEVILKÅR erklæres ugyldig, uden retskraft eller ulovlig, skal de øvrige bestemmelser forblive i fuld kraft og effekt.
17.	Intet afkald
Hvis Samsung på noget tidspunkt undlader at håndhæve enhver af bestemmelserne i disse TJENESTEVILKÅR, eller hvis Samsung på noget tidspunkt undlader at kræve, at Du opfylder bestemmelserne i disse TJENESTEVILKÅR, skal dette på ingen måde fortolkes som et nuværende eller fremtidigt afkald på sådanne bestemmelser, og det kan på ingen måde påvirke Samsungs rettigheder til at håndhæve en sådan bestemmelse fremover. Samsungs udtrykkelige afkald på eventuel bestemmelse, betingelse eller krav i disse TJENESTEVILKÅR udgør på ingen måde et afkald på eventuel fremtidig forpligtelse til at overholde en sådan bestemmelse, betingelse eller krav.
18.	Fortsat gyldighed af bestemmelser efter ophør
Afsnit 2, 10, 11 og 12 i disse TJENESTEVILKÅR og eventuelle andre bestemmelser, der i kraft af deres natur skal forblive gældende, forbliver gældende efter udløb eller tidligt ophør af disse TJENESTEVILKÅR og forbliver gyldige og bindende.
19.	Overskrifter
Overskrifterne i disse TJENESTEVILKÅR er kun angivet til referenceformål og har ingen indflydelse på betydningen eller fortolkningen af disse TJENESTEVILKÅR.

[20/10/2021]
