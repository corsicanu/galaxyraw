[Expert RAW] சேவை விதிமுறைகள்
முக்கியம் – கவனமாகப் படிக்கவும். இந்தச் சேவை விதிமுறைகள் (TERMS OF SERVICE, “TOS”) உங்களுக்கும் SAMSUNG ELECTRONICS CO., LTD. மற்றும் அதன் கூட்டு நிறுவனங்களுக்கும் (ஒட்டுமொத்தமாக, “SAMSUNG”) இடையே, SAMSUNG, அதன் கூட்டு நிறுவனங்கள், மூன்றாம் தரப்பு வழங்குநர்கள், அல்லது உரிமைதாரர்களால் வழங்கப்பட்ட [Expert RAW] மற்றும் ஏதேனும் தொடர்புடைய மென்பொருள் அல்லது அதன் ஆவணம் (ஒட்டுமொத்தமாக, “சேவை”) ஆகியவற்றிற்காக ஒரு சட்டப்பூர்வமான ஒப்பந்தத்தை உருவாக்குகிறது. இந்தச் சேவை விதிமுறைகளுக்கு நீங்கள் ஒப்புக்கொள்வதன் மூலம், இந்தச் சேவை விதிமுறைகளுக்குக் கட்டுப்பட்டிருக்க நீங்கள் ஒப்புக்கொள்கிறீர்கள். நீங்கள் சேவை விதிமுறைகளை ஏற்றுக்கொள்ளவில்லை எனில், சேவையை நிறுவவோ அல்லது பயன்படுத்தவோ கூடாது. இந்தச் சேவை விதிமுறைகளுக்கு SAMSUNG மாற்றங்களைச் செய்தால், அத்தகைய திருத்தியமைக்கப்பட்ட சேவை விதிமுறைகளை SAMSUNG புதுப்பித்து, இந்தச் சேவை விதிமுறைகளுக்கு எந்தவொரு மாற்றங்களையும் செய்தற்கு முன்பாக உங்களுக்குத் தெரியப்படுத்தும். இத்தகைய மாற்றங்களுக்கு நீங்கள் ஒப்புக்கொள்ளவில்லை என்றால், நீங்கள் எந்த நேரத்திலும் சேவையைப் பயன்படுத்துவதை நிறுத்தலாம், நிறுவல் நீக்கலாம், ஆனால் சேவையைப் பயன்படுத்துவதைத் தொடர்வதன் மூலம் நீங்கள் அவற்றைப் புரிந்துகொண்டு ஒப்புக்கொண்டதாகக் கருதப்படும்.

சேவையின் விளக்கம்
இச்சேவை படிமங்களை மேம்படுத்தப்பட்ட RAW வடிவமைப்புடன் எடுக்க, அத்துடன் உள்ளடக்கத்தைப் பார்க்கும் மற்றும் பகிரும் அம்சங்களை வழங்குகிறது
* இச்சேவையுடன் எடுக்கப்படும் படிமங்கள், இச்சேவையின் செயல்பாடுகளை ஆதரிக்காத மற்ற சாதனங்கள் அல்லது சேவைகளில் திறக்காமல் போகலாம் என்பதைக் கவனிக்கவும்.
* இச்சேவையை GPS நன்றாகச் செயல்படாத, உட்புறங்களில் அல்லது நிலத்தடிச் சூழல்களில் பயன்படுத்தும் போது, இருப்பிட டேக்குகள் தவறாகப் பதிவு செய்யப்படலாம் என்பதைக் கவனிக்கவும்.

1.	உரிமம் வழங்கல்
இந்தச் சேவை விதிமுறைகளின் விதிகளுக்கு உட்பட்டு, வரம்பிற்குட்பட்ட, பிரத்யேகமற்ற மற்றும் மாற்றத்தக்க உரிமத்துடன், சேவையை நிறுவவும், அணுகவும், பயன்படுத்தவும் உரிமம் உங்களுக்கு வழங்கப்பட்டுள்ளது. உங்கள் நாடு, சாதனம், இயங்கு தளம் அல்லது நெட்வொர்க் ஆபரேட்டர் ஆகியவற்றிற்கு வரம்பிற்கு உட்படாமல் இதுபோன்ற குறிப்பிட்ட காரணிகளைப் பொறுத்து, முன் அறிவிப்புடன், ஆனால் இவை மட்டுமல்லாமல் சேவை வழங்கும் சேவைகள் மற்றும் அம்சங்கள் அல்லது அதன் புதுப்பிப்பு (கீழே விவரிக்கப்பட்டுள்ளது) மாறுபடலாம் அல்லது வரம்பிடப்படலாம். நீங்கள் 18 அல்லது அதற்கு மேற்பட்ட வயதுடையவராக இருந்தால் தவிர, உங்கள் பெற்றோர் அல்லது சட்டப்பூர்வப் பாதுகாவலர் இந்தச் சேவை விதிமுறைகளின் விதிகள் மற்றும் நிபந்தனைகளைப் படித்துப் புரிந்துகொண்டு, சம்மதம் அளிக்காத வரை நீங்கள் இந்தச் சேவை விதிமுறைகளை ஏற்கவோ அல்லது சேவையைப் பயன்படுத்தவோ அனுமதிக்கப்படமாட்டீர்கள். நீங்கள் ஒரு பெற்றோராக அல்லது சட்டப்பூர்வப் பாதுகாவலராக இருந்து, 18 வயதிற்குட்பட்டவரைச் (“மைனர்”) சேவையைப் பயன்படுத்த அனுமதித்தால், நீங்கள்: (i) சேவையை மைனர் பயன்படுத்துவதை மேற்பார்வை செய்ய வேண்டும்; (ii) சேவையை மைனர் பயன்படுத்துவதுடன் தொடர்புடைய எல்லா அபாயங்களுக்கும் பொறுப்பேற்க வேண்டும்; (iii) சேவையை மைனர் பயன்படுத்துவதால் ஏற்படும் எல்லா விளைவுகளுக்கும் பொறுப்பேற்க வேண்டும்; (iv) மைனர் சமர்ப்பிக்கும் எல்லாத் தகவல்களின் துல்லியம் மற்றும் உண்மைத்தன்மையை உறுதிசெய்ய வேண்டும் அல்லது உங்கள் சட்ட ஆட்சிப் பரப்புச் சட்டத் தேவைகளின்படி, மைனரின் சார்பாகத் தேவையான எல்லாத் தகவல்களையும் சரியாகவும் துல்லியமாகவும் சமர்ப்பிக்க வேண்டும்; மற்றும் (v) சேவையை மைனர் அணுகிப் பயன்படுத்துவது தொடர்பாக இந்தச் சேவை விதிகளில் கூறப்பட்டுள்ள பொறுப்புகள் அனைத்தையும் ஏற்று இணங்கி நடக்க வேண்டும். சேவையின் குறைந்த பயன்பாட்டில் இருந்து விளையும் எந்தவொரு பொறுப்பையும் Samsung மறுக்கிறது என்பதை நீங்கள் வெளிப்படையாக ஒப்புக்கொள்கிறீர்கள்.
சேவையைப் பயன்படுத்துவதை நீங்கள் உங்கள் சொந்த பொறுப்பில் செய்கிறீர்கள் என்பதையும், திருப்தியற்ற தரம், செயல்திறன், துல்லியம் மற்றும் முயற்சி ஆகியவற்றின் முழுப் பொறுப்பும் உங்களுடையது என்பதையும் நீங்கள் வெளிப்படையாக அங்கீகரிக்கிறீர்கள் மற்றும் ஒப்புக்கொள்கிறீர்கள். சேவையைப் பயன்படுத்துவதன் மூலம், எந்தவொரு தொடர்புடைய மூன்றாம் தரப்புத் தயாரிப்புகள் மற்றும்/அல்லது சேவைகள் மற்றும் அத்தகைய மூன்றாம் தரப்புச் சேவையில் இருந்து கிடைக்கக்கூடிய எந்தவொரு உள்ளடக்கம், விளம்பரம், தயாரிப்புகள், சேவைகள் அல்லது பிற பொருட்களுக்கு Samsung பொறுப்பல்ல என்பதையும் நீங்கள் அங்கீகரிக்கிறீர்கள் மற்றும் ஒப்புக்கொள்கிறீர்கள்.

2.	உரிமைகளைத் தக்கவைத்தல் மற்றும் உரிமையாளர்
மூன்றாம் தரப்பினர் வழங்கும் மென்பொருள் மற்றும் தரவு, இந்தச் சேவையில் அடங்கியுள்ளது. சேவையானது Samsung மற்றும் அதன் உரிமதாரர்களுக்குச் சொந்தமானது என்பதையும், அது பொருத்தமான பதிப்புரிமை மற்றும் பிற அறிவுசார் சொத்துரிமைச் சட்டங்கள் மற்றும் ஒப்பந்தங்களின் கீழ் பாதுகாக்கப்படுகிறது என்பதையும் ஒப்புக்கொள்கிறீர்கள். இந்தச் சேவை விதிமுறைகள் மற்றும் சேவையில் உங்கள் பயன்பாடானது, சேவையின் அல்லது அதன் மீதான எந்த உடைமையுரிமையையும் வழங்கவில்லை, மேலும் உங்களுக்கு இந்தச் சேவை விதிமுறைகளின் விதிமுறைகளுக்கு ஏற்ப, திரும்பப்பெறத்தக்க வரம்பிடப்பட்ட, தனிப்பட்ட, பிரத்யேகமற்ற, மாற்ற முடியாத உரிமமே பயன்படுத்த வழங்கப்பட்டுள்ளது. நீங்கள் பதிப்புரிமை பெற்ற உள்ளடக்கத்தை அதேபோன்று மீண்டும் உருவாக்க அல்லது உங்களுக்கு உரிமையோ, சட்டப்பூர்வ அனுமதியோ இல்லாத உள்ளடக்கத்தை அதேபோன்று மீண்டும் உருவாக்க, சேவையைப் பயன்படுத்தக்கூடாது.
3.	கட்டுப்பாடுகள்
உள்ளூர் சட்டத்தால் இவ்வாறு செய்வதற்கான தேவை இருந்தால் தவிர நீங்கள், (i) சேவையின் மூலக் குறியீடுகள் அல்லது படிமுறைகளை மேம்படுத்துதல் அல்லது போலியாக உருவாக்குதல், தொகுப்பைப் பிரித்தல், பிரித்தல் அல்லது அவற்றைக் கண்டறிய முயற்சித்தல் ஆகியவற்றைச் செய்யக்கூடாது; (ii) சேவையின் எந்த அம்சங்களையும் மாற்றவோ, முடக்கவோ கூடாது; (iii) சேவையை அடிப்படையாகக் கொண்டு அதன் வழித்தோன்றல்களை நகலெடுக்க மற்றும்/அல்லது உருவாக்கக்கூடாது; (iv) சேவையை வாடகைக்கு விடுதல், குத்தகைக்கு அளித்தல், கடனுக்குக் கொடுத்தல், உள் உரிமம் அளித்தல் அல்லது அதில் வர்த்தக ரீதியிலான ஹோஸ்டிங் சேவைகளை வழங்குதல் ஆகியவற்றைச் செய்யக்கூடாது; (v) எங்கள் அறிவுசார் சொத்து உரிமைகளையோ, சேவையையோ நீங்கள் பயன்படுத்துவது தொடர்பான ஏதாவது மூன்றாம் தரப்பினரின் (அத்தகைய பயன்பாடு இந்தச் சேவை விதிமுறைகளால் உரிமம் அளிக்கப்படாத எல்லை வரை) உரிமைகளையோ மீறக்கூடாது; (vi) ஏதாவது சட்டவிரோத முறையில், ஏதாவது சட்டவிரோத நோக்கத்திற்காகச் சேவையைப் பயன்படுத்துதல் அல்லது இந்த சேவை விதிமுறைகளுடன் இணங்காத ஏதாவது முறையில் பயன்படுத்துதல், அல்லது சேவைக்குள் அல்லது இயங்குதளத்தில் வைரஸ்கள் உள்ளிட்ட ஹேக்கிங் செய்தல் அல்லது தீங்கிழைக்கும் குறியீடு அல்லது தீங்குதரும் தரவைச் செருகுதல் போன்றவற்றின் மூலம் மோசடியாக அல்லது தவறாகச் செயல்படுதல் ஆகியவை கூடாது; (vii) எங்கள் சிஸ்டம்கள் அல்லது பாதுகாப்பைச் சேதப்படுத்தும், முடக்கும், அதிக பணி அளிக்கும், பழுதாக்கும் அல்லது திருட்டுத்தனமாக அணுகலைப் பெறும் விதத்தில் அல்லது மற்ற பயனர்களுக்கு இடையூறு தரும் விதத்தில் சேவையைப் பயன்படுத்தக்கூடாது; மற்றும் (viii) சேவை அல்லது எங்கள் கணினிகளில் இருந்து ஏதாவது தகவல் அல்லது தரவைச் சேகரிக்கும் அல்லது எடுக்கும் விதத்தில் செயல்படுதல் அல்லது சேவை இயங்கும் சேவைகளுக்கான அல்லது அதிலிருந்து வரும் ஏதாவது பரிமாற்றங்களைப் புரிந்துகொள்ள முயற்சித்தல் ஆகியவற்றைச் செய்யக்கூடாது; மற்றும் (ix) வேறு எவரையும் துன்புறுத்தவோ, அச்சுறுத்தவோ அல்லது தீங்கு விளைவிக்கவோ மற்றும்/அல்லது அதன் தனியுரிமை அல்லது மதிக்க வேண்டிய உரிமையை மீறவோ சேவையைப் பயன்படுத்தக்கூடாது.
4.	சேவையின் புதுப்பிப்பு, மாற்றம் அல்லது இடைநிறுத்தம்
பிழைத் திருத்தங்கள், சேவை மேம்படுத்தல்கள், புதிய அம்சங்கள், ஏற்கனவே உள்ள செயல்பாடுகளை நீக்குதல் அல்லது சேவையைத் திருத்துதல் உட்பட ஆனால் வரம்பின்றி சேவைக்கான புதுப்பிப்புகளை அல்லது மேம்படுத்தல்களை (“புதுப்பிப்புகள்”) எப்போது வேண்டுமானாலும் Samsung வழங்கலாம் அல்லது கிடைக்குமாறு செய்யலாம். இருப்பினும், உங்களுக்குப் புதுப்பிப்புகளை வழங்க Samsung கட்டுப்பட்டிருக்கவில்லை என்பதை நீங்கள் ஏற்றுக்கொண்டு, ஒப்புக்கொள்கிறீர்கள். புதுப்பிப்புகளுடன் தனியாக விதிகள் மற்றும் நிபந்தனைகள் வழங்கப்படாத வரை, புதுப்பிப்புகள் இந்த சேவை விதிமுறைகள்-இன் கீழ் நிர்வகிக்கப்படும், தனியாக விதிகள் மற்றும் நிபந்தனைகள் வழங்கப்பட்டால், அவற்றின்படி புதுப்பிப்புகள் நிர்வகிக்கப்படும். உங்களையும் பிற பயனர்களையும் பாதுகாக்க உதவுவதற்காக, பாதுகாப்பு மென்பொருள் அல்லது சிக்கலான பிழைத் திருத்தங்களுக்கான புதுப்பிப்புகள் அல்லது பிற முக்கியமான புதுப்பிப்புகள் வழங்கப்படும், அத்தகைய புதுப்பிப்புகள் சரியான நேரத்தில் முக்கியத்துவத்தின்படி தானாகப் பதிவிறக்கப்பட்டு நிறுவப்படலாம்.
பொருந்தக்கூடிய சட்டத்தால் அனுமதிக்கப்பட்ட அளவிற்கு, முன் அறிவிப்புடன் மட்டுமே, சேவை அல்லது அதன் எந்தப் பகுதியின் மாற்றம், இடைநீக்கம், அகற்றல், பயன்பாட்டை வரம்பிற்குட்படுத்தல், அல்லது அணுகலை செயல்நீக்குதல் ஆகியவற்றின் உரிமையை Samsung வெளிப்படையாகக் கொண்டுள்ளது. 
5.	மூன்றாம் தரப்புச் சேவைகள் மற்றும் உள்ளடக்கம் 
சேவையின் மூலமாக மூன்றாம் தரப்புச் சேவைகள் மற்றும்/அல்லது உள்ளடக்கமும் உங்களுக்குக் கிடைக்கலாம். சட்டத்தால் அனுமதிக்கப்படும் எல்லை வரை, தரம், துல்லியத்தன்மை, செயல்திறன், வைரஸ்கள் இல்லாமை, மூன்றாம் தரப்பு உரிமைகளை மீறாமை அல்லது ஏதேனும் பொருந்தக்கூடிய சட்டங்கள் அல்லது ஒழுங்குமுறைகளுடன் இணங்குதல் உட்பட ஆனால் வரம்பின்றி மூன்றாம் தரப்புச் சேவைகள் அல்லது உள்ளடக்கம் போன்ற எதற்கும் Samsung உத்தரவாதமோ, குறிப்பிட்ட நிபந்தனையோ அல்லது பிரதிநிதித்துவமோ அளிக்காமல் கைதுறக்கிறது. மூன்றாம் தரப்புச் சேவைகள் மற்றும் உள்ளடக்கத்தைப் பயன்படுத்துவது மூன்றாம் தரப்பு வழங்குநர்களின் பயன்பாட்டு விதிகள், உரிம ஒப்பந்தம், தனியுரிமைக் கொள்கை அல்லது இதே போன்ற பிற ஒப்பந்தங்களின் மூலம் நிர்வகிக்கப்படுகிறது. சேவையானது ஓப்பன் சோர்ஸ் உரிமங்களுக்கு உட்பட்டதாகும், அந்த நிலையில், சேவையின் அந்தப் பகுதியைப் பொறுத்து, இந்த TOS-இன் விதிகளுக்குப் பதிலாக, ஓப்பன் சோர்ஸ் உரிமங்களின் விதிமுறைகளுக்கு முன்னுரிமை வழங்கப்படலாம்.
6.	தரவுச் சேகரிப்பு மற்றும் பயன்படுத்துவது
சேவையை மற்றும் புதுப்பிப்புகளை வழங்குவதற்காகவும், சேவையைச் சீர்திருத்த அல்லது மேம்படுத்துவதற்காகவும் தேவையான தகவல்களை Samsung மற்றும்/அல்லது Samsung பொறுப்பு வழங்கிய தரப்பினர் சேகரித்துப் பயன்படுத்தலாம். எல்லா நேரமும் உங்கள் தகவல்கள் பொருத்தமான சட்டம் மற்றும் Samsung -இன் உலகளாவிய தனியுரிமைக் கொள்கைக்கு இணங்கக் கையாளப்படும், அதனை இந்த வலை முகவரியில் பார்க்கலாம்: http://account.samsung.com/membership/pp. 
7.	தரவு அணுகல்
சேவையின் சில அம்சங்களுக்கு உங்கள் மொபைல் சாதனத்தில் இணைய இணைப்பு தேவை, அது உங்கள் நெட்வொர்க் அல்லது இணையச் சேவை வழங்குநர் விதித்த கட்டுப்பாடுகளுக்கு உட்பட்டதாக இருக்கலாம். சேவைக்கு உங்கள் தரவு நெட்வொர்க் வழியான இணைய அணுகல் தேவைப்படலாம், அதனால் உங்கள் பணம் செலுத்தல் திட்டத்தைப் பொறுத்து கூடுதல் கட்டணங்கள் விதிக்கப்படலாம். மேலும், உங்கள் சாதனத்தின் வன்பொருள் அல்லது தரவு அணுகலின் இணக்கத்தன்மை மற்றும் செயல்திறனின் அடிப்படையில் சேவையின் சில அம்சங்கள் இயங்கக்கூடும். தரவு நெட்வொர்க் மற்றும்/அல்லது தரவு அணுகல் கிடைக்கும்தன்மைக்கும் உடனடியாக வழங்குதலுக்கும் Samsung பொறுப்பாகாது என்பதை நீங்கள் வெளிப்படையாக ஏற்றுக்கொண்டு, ஒப்புக்கொள்கிறீர்கள்.

8.	சட்டத்திற்கு இணங்குதல்
பொருந்தக்கூடிய அனைத்து ஏற்றுமதிக் கட்டுப்பாட்டுச் சட்டங்களும் ஒழுங்குமுறைகளும் உட்பட, எங்கள் சேவையைப் பயன்படுத்துவதில் பொருந்தக்கூடிய எந்தவொரு மற்றும் அனைத்து சட்டங்களையும் ஒழுங்குமுறைகளையும் நீங்கள் ஏற்றுக்கொண்டு ஒப்புக்கொள்கிறீர்கள். 
9.	சேவை நிறுத்தம்
சேவை நிறுத்தப்படும் வரை இந்தச் சேவை விதிமுறைகள் செயலில் இருக்கும். நீங்கள் சேவையைப் பயன்படுத்தாமல் எந்த நேரத்திலும், நிறுத்தி, பின்சேமித்தல் நகல்கள் உட்பட Samsung வழங்கிய தொடர்புடைய எல்லா மென்பொருள், ஆவணங்கள் மற்றும் பிற பொருட்களையும் நிறுவலை நீக்குதல், நீக்குதல் மற்றும் திருப்பியளித்தல் மூலம் இந்த TOS -ஐ முறித்துக்கொள்ளலாம். இந்த TOS உடன் நீங்கள் இணங்கி நடக்கத் தவறினால், Samsung-இன் அறிவிப்பு எதுவுமின்றி இந்த TOS அடிப்படையிலான உங்கள் உரிமைகள் தானாகவே முறித்துக்கொள்ளப்படும். இந்தச் சேவை விதிமுறைகளை நிறுத்திய பிறகு (அல்லது Samsung சேவை விதிமுறைகளை நிறுத்தியிருந்து அதனைப் பற்றி உடனடியாகத் தெரிய வரும்போது), சேவையின் எல்லா உபயோகத்தையும் நீங்கள் உடனடியாக நிறுத்திக்கொள்ள வேண்டும். தெளிவுபடுத்தல் நோக்கத்திற்காக, உங்களுக்கு முப்பது (30) நாட்களுக்கு முன்பே அறிவிப்பை (எ.கா., சேவையின் இணையதளம், செயலி வாயிலான பாப்-அப், மின்னஞ்சல் போன்றவை) அளித்து இந்த TOS மற்றும் சேவையை Samsung எப்போது வேண்டுமானாலும் நிறுத்தக்கூடும்.
10.	உத்தரவாதத்தின் உரிமைத்துறப்பு
பொருத்தமான சட்டத்தில் அனுமதிக்கப்பட்டுள்ள அதிகபட்ச வரம்பிற்குள், வெளிப்படையாகவோ, மறைமுகமாகவோ எந்த உத்தரவாதங்களையும் அல்லது ஒப்பந்த நிபந்தனைகளையும் SAMSUNG அளிக்காமல், சேவையானது “உள்ளது உள்ளபடி” மற்றும் “கிடைக்கும் நிலையில்” வழங்கப்படுகிறது. பொருத்தமான சட்டத்தில் அனுமதிக்கப்பட்டுள்ள அதிகபட்ச வரம்பிற்குள், வியாபார மறைமுக உத்தரவாதங்கள் அல்லது விதிகள், திருப்தியான தரம் அல்லது பணியாற்றும் விதம், குறிப்பிட்ட நோக்கத்திற்குப் பொருந்துதல், நம்பகத்தன்மை அல்லது கிடைக்கும் நிலை, துல்லியம், வைரஸின்றி இருத்தல், திருப்தி, மூன்றாம் தரப்பின் உரிமைகளை மீறாமை அல்லது பிற உரிமைகளை மீறாமை உட்பட ஆனால் வரம்பின்றி வெளிப்படையான, மறைமுகமான அல்லது சட்டப்படியான எல்லா உத்தரவாதங்கள் அல்லது பிற விதிகளிலிருந்தும் SAMSUNG பொறுப்பைத் துறக்கிறது. சில சட்ட வரையறைகளில் மறைமுக உத்தரவாதங்களில் விலக்குகள் அல்லது கட்டுப்பாடுகளை அனுமதிப்பதில்லை, எனவே மேலே கூறப்பட்டுள்ள விலக்குகளும் கட்டுப்பாடுகளும் உங்களுக்குப் பொருந்தாமல் இருக்கக்கூடும். SAMSUNG அல்லது அதன் துணை நிறுவனங்களிடமிருந்து நீங்கள் பெற்ற வாய்வழி அல்லது எழுத்துப்பூர்வ ஆலோசனைகள் அல்லது தகவல்கள், SAMSUNG -இன் சேவை தொடர்பான உத்தரவாதத்தின் இந்தக் கைதுறப்பை மாற்றியதாகவோ, SAMSUNG -இலிருந்து எந்த வகையான உத்தரவாதத்தையும் உருவாக்கியதாகவோ கருதப்படாது. 
முந்தைய பொறுப்புத்துறப்பைக் கட்டுப்படுத்தாமல், மற்றும் பொருந்தக்கூடிய சட்டத்தின் மூலம் அனுமதிக்கப்பட்ட அதிகபட்ச அளவுக்கு, (i) தடையில்லாமல், சரியான நேரத்தில், பாதுகாப்பாக, அல்லது பிழை-இல்லாத முறையில் இயங்கும் என்றும்; (ii) அனைத்து தீங்கு விளைவிக்கும் கூறுகள் அல்லது பிழைகளும் இல்லாமல் இருக்கும் என்றும்; (iii) பாதுகாப்பாகவும் அல்லது அங்கீகரிக்கப்படாத அணுகலில் இருந்து தடுப்பதாகவோ இருக்கும் (உங்களுக்கு வழங்கப்பட்ட உள்ளடக்கம் உட்பட அல்லது நீங்கள் வழங்கிய தகவலை உட்பட) என்றும்; அல்லது (iv) சேவைகள் துல்லியமாக, முழுமையானதாக அல்லது நம்பத்தகுந்ததாக இருக்கும் என்றும் மற்றும் அவற்றின் தரம் உங்களுக்குத் திருப்திகரமாக இருக்கும், அல்லது பிழைகள் சரிசெய்யப்படும் என்றும் SAMSUNG எங்கள் சேவைகள் இவற்றைச் செய்யும் என்றும் பிரதிநிதித்துவப்படுத்தவோ, உத்தரவாதமளிக்கவோ அல்லது உறுதியளிக்கவோ இல்லை.

11.	பொறுப்புடைமையின் வரம்பு
11.1 Samsung மற்றும் நீங்கள், பொறுப்புடைமை பொருத்தாத வகையிலான இழப்பு அல்லது சேதத்திற்கான பொறுப்பை வரம்பிடுவவோ. விலக்களிப்பதோ கிடையாது, பொருந்தும் சட்டத்தின்படி விலக்களிக்கப்பட்ட அல்லது வரம்பிடப்பட்ட நிலைமைகள், பொருந்தும் சட்டத்தின் அதிகபட்ச எல்லை வரை அத்தகைய விலக்கு அல்லது வரம்பானது, அல்லது தகுதிவாய்ந்த நீதிபதிகளின் அதிகார வரம்புவரை அத்தகைய விலக்கு அல்லது வரம்பானது செயலற்றதாகக் கருதப்படும். 
11.2 பொருந்தும் சட்டத்தால் அனுமதிக்கப்பட்ட அதிகபட்ச அளவிற்கு, Samsung நிறுவனமானது ஒப்பந்தத்தின் கீழ் ஏற்படும் இழப்பு, சேதம் அல்லது பொறுப்புடைமை (அலட்சியம் உட்பட), மூன்றாம் தரப்புக் கடமைகளின் சட்டம் (‘குற்றம்’ மற்றும் அலட்சியத்தால் ஏற்படும் உரிமைகோரல்கள் உட்பட) அல்லது சட்டரீதியான கடமைகள் அல்லது பிற சட்ட அடிப்படையிலானவை என எதற்கும் பொறுப்பேற்காது, இதில் Samsung அத்தகைய இழப்பு ஏற்படலாம் என அறிவிப்பு செய்திருந்தாலும் கூட, அதாவது (i) மறைமுக, விபத்தால், சிறப்பு இழப்புகள், தொடர்ச்சியான அல்லது முன்மாதிரி அல்லது தண்டனைக்குரிய சேதங்கள், அல்லது (ii) இலாபம் இழப்பு, வணிக இழப்பு, வாய்ப்பு இழப்பு, தரவு இழப்பு அல்லது (iii) பிழைகள், விடுபடல்கள் அல்லது குறுக்கீடுகள், கணினி வைரஸ்கள், இணைப்பு அல்லது இணைப்புச் சிக்கல்கள் அல்லது நெட்வொர்க் கட்டணங்கள் தொடர்புடைய எந்த இழப்பீற்கும் பொறுப்பேற்காது. 
11.3 பொருந்தக்கூடிய சட்டத்தால் அனுமதிக்கப்பட்ட அதிகபட்ச அளவிற்கு, இந்தச் சேவை விதிமுறைகளில் இருந்து எழுகின்ற அல்லது இதனுடன் தொடர்புடைய SAMSUNG -இன் மொத்த நிதிப் பொறுப்பு. சேவை அல்லது தொடர்புடைய விஷயங்கள் நீங்கள் SAMSUNG அல்லது SAMSUNG -இன் துணை நிறுவனங்களுக்கு இச்சேவைக்கென குறிப்பாகச் செலுத்திய தொகையைத் தாண்டக்கூடாது. 

11.4 மேலே உள்ள விதிகளின் உட்பிரிவுகள் 10 மற்றும் 11 ஆகியவற்றில் சேவைகளின் பலன்கள் நியாயமான முறையில் விளக்கப்பட்டுள்ளதை ஏற்று, அத்தகைய ஆபத்து மற்றும்/அல்லது உத்தரவாதத்தை ஏற்றுக்கொள்கிறீர்கள். 
11.5 தரவு இழப்பைத் தடுக்க, சேவைகளைப் பயன்படுத்தும் முன், உங்கள் சாதனத்தில் இருந்து உங்கள் தரவைப் பின்சேமிப்பது கட்டாயமானதாகும். சேவையைப் பயன்படுத்துவது காரணமாக ஏற்படும் எந்தவொரு தரவு இழப்பிற்கும் SAMSUNG பொறுப்பாகாது என்பதை நீங்கள் வெளிப்படையாக ஏற்றுக்கொண்டு, ஒப்புக்கொள்கிறீர்கள்.
12.	இழப்பீடு வழங்குதல்
சேவையை உங்கள் வணிகம், வியாபாரம் அல்லது தொழிலின் ஒரு பகுதியாகப் பயன்படுத்தும்போது மட்டுமே, பின்வரும் உரை பொருந்தும்: சேவையை நீங்கள் பயன்படுத்தும் விதம், நீங்கள் ஏதாவது மூன்றாம் தரப்பினரின் உரிமைகளை மீறுதல் அல்லது இந்தச் சேவை விதிமுறைகளின் விதிமுறைகளை மீறுதல் ஆகியவற்றால் ஏற்படும் ஏதேனும் உரிமைகோரல்கள், சேதங்கள், இழப்புகள், மற்றும்/அல்லது பொறுப்புகள் (வழக்கறிஞர் கட்டணம் உள்ளிட்ட செலவுகள் மற்றும் செலவினங்கள்) அனைத்திலிருந்தும் வரக்கூடிய தீங்குகளால் பாதிக்காதவண்ணம் Samsung, அதன் துணை நிறுவனங்கள், அதன் ஒப்பந்ததாரர்கள், பணியாளர்கள் மற்றும் முகவர்களைப் பாதுகாக்கவும் தவிர்த்துக் காக்கவும் ஒப்புக்கொள்கிறீர்கள்.
13.	பொருந்தும் சட்டம்
இந்தச் சேவை விதிமுறைகள், நீங்கள் வசிக்கும் நாட்டின் சட்ட விதிகளின் முரண்பாடுகளைச் சாராமல், அந்தச் சட்டங்களின்படி நிர்வகிக்கப்படுகிறது. இந்தச் சேவை விதிமுறைகள், வெளிப்படையாகச் சர்வதேச பொருட்கள் விற்பனைக்கான UN ஒப்பந்தங்களின் உடன்படிக்கையில் இருந்து விலக்கு அளிக்கப்பட்டுள்ளது மற்றும் அதன் மூலம் நிர்வகிக்கப்படவில்லை. 
14.	வழக்குத் தீர்வு
நீங்கள் ஒரு நுகர்வோராக இருந்தால் (மற்றும் இந்த விதி உங்கள் உள்ளூர்ச் சட்டத்தால் அனுமதிக்கப்படவில்லை எனில், அதாவது ‘வணிகம், வர்த்தகம் அல்லது பணியின் ஒரு பகுதியாகச் சேவையைப் பயன்படுத்தாமல் இருந்தால்’), இந்தச் சேவை விதிமுறைகள் அல்லது சேவையால் ஏதாவது முரண்பாடு, சர்ச்சை அல்லது வேறுபாடு ஏற்பட்டால் அதனை விசாரித்து முடிவெடுக்கும் பிரத்யேகமற்ற உரிமை நீங்கள் வசிக்கும் பகுதியின் நீதிமன்றங்களுக்கு இருக்கிறது. நீங்கள் நுகர்வோராக இல்லாமல் இருந்து, இந்தச் சேவை விதிமுறைகள் அல்லது சேவையை நீங்கள் பயன்படுத்துவதால் எந்தவொரு வகையிலும் ஏற்படும் விவாதம், சர்ச்சை அல்லது வேறுபாடானது சுமூகமாகத் தீர்க்கப்படவில்லை என்றால், அது பிரதிவாதியின் இடத்தில், சர்வதேச வர்த்தகச் சபை விதிகளின் கீழ் மத்தியஸ்தம் செய்து தீர்க்கப்படும். விதிமுறைகள் முன்னரே உருவாக்கப்பட்டிருந்தாலும் கூட, Samsung தகுதிவாய்ந்த நீதிமன்றத்தில் தடை உத்தரவு தீர்வுகளுக்கு (அல்லது அதற்கு நிகரான உடனடிச் சட்ட நிவாரணம்) விண்ணப்பிக்கலாம். வழக்கு விசாரணை ஆங்கிலத்தில் நடத்தப்படும்.
15.	புகார்கள்
இந்தச் சேவை விதிமுறைகள் தொடர்பாக, நீங்கள் புகார் அளிக்க விரும்பினால், தயவுசெய்து எங்களைத் தொடர்பு கொள்ளவும்:
https://www.samsung.com/global/galaxy/apps/samsung-members/
16.	முழு ஒப்பந்தம்
இந்தச் சேவை விதிமுறைகள், சேவை தொடர்பாக உங்களுக்கும் Samsung -க்கும் இடையேயான முழு ஒப்பந்தம் ஆகும், மேலும் சேவை தொடர்பான முந்தைய மற்றும் சம காலத்திய வாய்வழி அல்லது எழுத்துப்பூர்வத் தகவல்தொடர்புகள், முன்மொழிவுகள், பிரதிநிதித்துவங்கள் அல்லது இந்தச் சேவை விதிமுறைகளால் நிர்வகிக்கப்படும் பிற விஷயங்கள் அனைத்தும் காலாவதியானதாகக் கருதப்படும். இந்தச் சேவை விதிமுறைகளின் ஏதாவது விதியானது செல்லாததாக, தவறானதாக, செயல்படுத்த முடியாததாக அல்லது சட்டவிரோதமானதாக இருந்தால், மற்ற விதிகள் முழு ஆற்றலுடன் மற்றும் விளைவுகளுடன் அப்படியே தொடரும்.
17.	விலக்கு தவிர்ப்பு
ஏதாவது சமயத்தில் இந்தச் சேவை விதிமுறைகளின் ஏதாவது பிரிவுகளை Samsung செயல்படுத்த முடியாமல் போகும் போது, அல்லது இந்தச் சேவை விதிமுறைகளின் ஏதாவது பிரிவுகளின்படி உங்களுக்குத் தேவையான செயல்திறனை Samsung வழங்க முடியாமல் போகும் போது, அதன்பின் அத்தகைய பிரிவை Samsung செயல்படுத்தலாமா என்பதைப் பொருட்படுத்தாமல், அத்தகைய பிரிவுகளில் இருந்து நடப்பிலோ அல்லது எதிர்காலத்திலோ விலக்கு அளிக்கப்படும். இந்தச் சேவை விதிமுறைகளின் ஏதாவது பிரிவு, நிபந்தனை அல்லது தேவையில் இருந்து Samsung வெளிப்படையாக அளிக்கும் விலக்கானது, எதிர்காலத்தில் அந்தப் பிரிவு, நிபந்தனை அல்லது தேவைக்குப் பொருந்தும் எனப் பொருள் கொள்ளக்கூடாது.
18.	செல்லுபடி
இந்தச் சேவை விதிமுறைகளின் 2, 10, 11 மற்றும் 12 பிரிவுகள் மற்றும் பிற பிரிவானது, இந்தச் சேவை விதிமுறைகளின் காலாவதி அல்லது முன்கூட்டிய நிறுத்தம் ஆகியவற்றின் போது இயல்பாகவே தொடர்ந்து செயலில் இருக்கும், தொடர்ந்து செல்லுபடியாகும், அவற்றை நிர்வகிக்கும்.
19.	தலைப்புகள்
இந்தச் சேவை விதிமுறைகளில் உள்ள தலைப்புகள் குறிப்புகளுக்காக மட்டுமே, மேலும் அவை இந்தச் சேவை விதிமுறைகளின் அர்த்தம் அல்லது விளக்கத்தைப் பாதிக்காது.

[10/20/2021]
