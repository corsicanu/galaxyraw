WARUNKI KORZYSTANIA Z USŁUGI [Expert RAW]
UWAGA — UŻYTKOWNIK POWINIEN DOKŁADNIE ZAPOZNAĆ SIĘ Z ZAWARTOŚCIĄ NINIEJSZEGO DOKUMENTU. NINIEJSZE WARUNKI KORZYSTANIA Z USŁUGI („WARUNKI KORZYSTANIA”) STANOWIĄ UMOWĘ PRAWNĄ MIĘDZY UŻYTKOWNIKIEM A SPÓŁKĄ SAMSUNG ELECTRONICS CO., LTD. I JEJ PODMIOTAMI POWIĄZANYMI (ŁĄCZNIE „SAMSUNG”) DOTYCZĄCĄ USŁUGI [Expert RAW] ORAZ POWIĄZANEGO Z NIĄ OPROGRAMOWANIA LUB JEGO DOKUMENTACJI (ŁĄCZNIE „USŁUGA”), ZAPEWNIANYCH PRZEZ SAMSUNG LUB PRZEZ PODMIOTY POWIĄZANE, ZEWNĘTRZNYCH DOSTAWCÓW LUB LICENCJODAWCÓW SAMSUNG. JEŚLI UŻYTKOWNIK AKCEPTUJE TE WARUNKI KORZYSTANIA, ZGADZA SIĘ ICH PRZESTRZEGAĆ. JEŚLI UŻYTKOWNIK NIE ZGADZA SIĘ NA TE WARUNKI KORZYSTANIA, NIE WOLNO MU INSTALOWAĆ USŁUGI ANI Z NIEJ KORZYSTAĆ. JEŚLI SAMSUNG WPROWADZI ZMIANY W NINIEJSZYCH WARUNKACH KORZYSTANIA, DOKONA ODPOWIEDNIEJ AKTUALIZACJI TYCH WARUNKÓW I POWIADOMI UŻYTKOWNIKA PRZED WPROWADZENIEM DO NICH JAKICHKOLWIEK ISTOTNYCH ZMIAN. UŻYTKOWNIK MOŻE ZAPRZESTAĆ KORZYSTANIA Z USŁUGI I ODINSTALOWAĆ JĄ W DOWOLNYM MOMENCIE, JEŚLI NIE ZGADZA SIĘ NA TE ZMIANY. JEŚLI NADAL Z NIEJ KORZYSTA, UZNAJE SIĘ, ŻE ZROZUMIAŁ I ZAAKCEPTOWAŁ TE ZMIANY.

OPIS USŁUGI
USŁUGA udostępnia funkcje umożliwiające wykonywanie obrazów w rozszerzonym formacie RAW, a także przeglądanie i udostępnianie treści.
* Należy pamiętać, że obrazy wykonane za pomocą tej USŁUGI mogą nie otwierać się na innych urządzeniach lub w usługach, które nie obsługują funkcji tej USŁUGI.
* Należy pamiętać, że podczas korzystania z tej USŁUGI w pomieszczeniach lub pod ziemią, gdzie odbiór sygnału GPS nie jest dobry, etykiety lokalizacji mogą być rejestrowane w nieprawidłowy sposób.

1.	Udzielenie licencji
Z zastrzeżeniem niniejszych WARUNKÓW KORZYSTANIA, Samsung udziela Użytkownikowi ograniczonej, niewyłącznej i odwołalnej licencji na instalowanie, uzyskiwanie dostępu do oraz korzystanie z USŁUGI. Usługi i funkcje oferowane w ramach USŁUGI lub jej Aktualizacji (zdefiniowanej poniżej) mogą się różnić lub być ograniczone, bez wcześniejszego powiadomienia, w zależności od określonych czynników, w tym m.in. kraju, urządzenia, systemu operacyjnego lub operatora sieci Użytkownika. Jeśli Użytkownik nie ukończył 18 lat, wówczas może związać się niniejszymi WARUNKAMI KORZYSTANIA oraz korzystać z USŁUGI wyłącznie pod warunkiem zapoznania się z nimi i wyrażenia zgody na powyższe przez rodzica albo opiekuna prawnego. Jeśli Użytkownik jest rodzicem albo opiekunem zezwalającym na korzystanie z USŁUGI osobie, która nie ukończyła 18 lat („Osoba Niepełnoletnia”), wówczas Użytkownik zgadza się (i) nadzorować korzystanie z USŁUGI przez Osobę Niepełnoletnią; (ii) przejąć wszelkie ryzyko związane z korzystaniem z USŁUGI przez Osobę Niepełnoletnią; (iii) w zakresie dozwolonym przepisami prawa właściwego przejąć wszelką odpowiedzialność prawną z tytułu korzystania z USŁUGI przez Osobę Niepełnoletnią; (iv) zadbać, aby informacje podawane przez Osobę Niepełnoletnią były dokładne i zgodne z prawdą, oraz (v) przejąć odpowiedzialność wynikającą z niniejszych WARUNKÓW KORZYSTANIA oraz zobowiązać się do przestrzegania ich postanowień w zakresie uzyskiwania dostępu do USŁUGI oraz korzystania z niej przez Osobę Niepełnoletnią. Użytkownik wyraźnie akceptuje fakt, że Samsung odrzuca wszelką odpowiedzialność z tytułu korzystania z USŁUGI przez Osobę Niepełnoletnią.
Użytkownik wyraźnie przyjmuje do wiadomości i zgadza się, że ponosi wyłączne ryzyko związane z korzystaniem z USŁUGI, a także z jej niezadowalającą jakością, wydajnością, dokładnością i skutecznością. Korzystając z USŁUGI, Użytkownik potwierdza i akceptuje fakt, iż Samsung nie ponosi odpowiedzialności za jakiekolwiek powiązane produkty lub usługi osób trzecich, jak również za jakiekolwiek treści, reklamy, produkty, usługi lub inne materiały udostępnione w ramach lub za pośrednictwem usług osób trzecich.

2.	Zastrzeżenie praw i własności
USŁUGA obejmuje oprogramowanie i dane udostępniane przez osoby trzecie. Użytkownik potwierdza, iż USŁUGA stanowi własność Samsung i licencjodawców Samsung oraz podlega ochronie prawnej na mocy obowiązujących przepisów dotyczących prawa autorskiego oraz innych przepisów i umów dotyczących własności intelektualnej. Ani niniejsze WARUNKI KORZYSTANIA, ani korzystanie z USŁUGI przez Użytkownika nie dają Użytkownikowi żadnych praw własności do USŁUGI. Użytkownikowi udzielana jest natomiast ograniczona, osobista, niewyłączna i niepodlegająca przeniesieniu licencja na korzystanie z USŁUGI podlegająca jednak odwołaniu zgodnie z niniejszymi WARUNKAMI KORZYSTANIA. Użytkownik nie może korzystać z USŁUGI do powielania materiałów chronionych prawem autorskim ani materiałów, do których powielania nie ma prawa lub na których powielanie nie uzyskał wymaganej prawem zgody.
3.	Ograniczenia
O ile bezwzględnie obowiązujące przepisy prawa kraju Użytkownika nie wymagają, aby Użytkownik mógł wykonywać takie czynności, Użytkownikowi nie wolno: (i) dokonywać inżynierii wstecznej, dekompilować, dezasemblować ani w inny sposób próbować poznać kodu źródłowego ani algorytmów USŁUGI; (ii) modyfikować ani wyłączać jakichkolwiek funkcji USŁUGI; (iii) powielać lub tworzyć opracowań na podstawie USŁUGI; (iv) wypożyczać, dzierżawić, użyczać, sublicencjonować ani oferować usług komercyjnego hostingu za pomocą USŁUGI; (v) naruszać praw własności intelektualnej Samsung lub osób trzecich w związku z korzystaniem przez Użytkownika z USŁUGI (w zakresie wykraczającym poza licencję udzieloną na mocy niniejszych WARUNKÓW KORZYSTANIA); (vi) korzystać z USŁUGI w sposób niezgodny z prawem, do jakichkolwiek celów niezgodnych z prawem lub w jakikolwiek sposób niezgodny z niniejszymi WARUNKAMI KORZYSTANIA ani prowadzić nieuczciwych lub szkodliwych działań, na przykład włamywać się lub wprowadzać szkodliwego kodu, w tym wirusów lub szkodliwych danych, do USŁUGI lub systemu operacyjnego; (vii) korzystać z USŁUGI w sposób, który mógłby uszkodzić, wyłączyć, przeciążyć, pogorszyć działanie systemów lub zabezpieczeń Samsung, narazić je na niebezpieczeństwo lub zakłócać działania innych użytkowników; (viii) zbierać jakichkolwiek informacji lub danych z USŁUGI oraz systemów Samsung ani próbować odszyfrowywać jakichkolwiek transmisji z serwerów, na których uruchomiona jest USŁUGA, oraz (ix) korzystać z USŁUGI do nękania, gróźb lub zastraszania innych osób lub do naruszania ich prawa do prywatności lub do obrony dobrego imienia.
4.	Aktualizacja, zmiana lub zawieszenie USŁUGI
Samsung może w dowolnym momencie udostępnić aktualizacje lub uaktualnienia USŁUGI („Aktualizacje”), w tym m.in. poprawki błędów, rozszerzenia usług, nowe funkcje, dezaktywacje istniejących funkcji lub modyfikacje USŁUGI. Użytkownik potwierdza i akceptuje jednak, że Samsung nie ma obowiązku udostępniania Użytkownikowi Aktualizacji. Aktualizacje podlegają niniejszym WARUNKOM KORZYSTANIA, o ile Aktualizacjom tym nie towarzyszą osobne zasady i warunki, w którym to przypadku Aktualizacje podlegają takim osobnym zasadom i warunkom. Aktualizacje dotyczące zabezpieczeń, poprawki błędów krytycznych oraz inne istotne Aktualizacje mogą być pobierane i instalowane automatycznie z uwagi na potrzebę terminowego otrzymywania tego typu Aktualizacji w celu zapewnienia Użytkownikowi i innym użytkownikom stosownej ochrony.
Pod warunkiem wcześniejszego powiadomienia, w zakresie dozwolonym przepisami prawa właściwego, Samsung wyraźnie zastrzega sobie prawo do zmiany, zawieszenia, unieważnienia lub ograniczenia wykorzystania lub unieważnienia dostępu do USŁUGI lub dowolnej jej części. 
5.	Usługi i treści osób trzecich
W ramach USŁUGI Użytkownikowi mogą być także udostępniane usługi lub treści osób trzecich. W zakresie dozwolonym przez przepisy prawa Samsung nie udziela żadnych gwarancji ani rękojmi dotyczących usług lub treści osób trzecich, w tym m.in. co do jakości, dokładności, wydajności, braku wirusów, nienaruszania praw osób trzecich i zgodności z przepisami prawa właściwego. Korzystanie z usług i treści osób trzecich może podlegać określonym przez daną osobę trzecią warunkom korzystania, umowom licencyjnym, zasadom polityki prywatności lub innym umowom. USŁUGA może podlegać postanowieniom licencji open source, które mogą być nadrzędne względem WARUNKÓW KORZYSTANIA w odniesieniu do danej części USŁUGI.
6.	Zbieranie i korzystanie z danych
Samsung lub osoby wyznaczone przez Samsung mogą zbierać i wykorzystywać informacje niezbędne do świadczenia USŁUGI i udostępniania Aktualizacji oraz doskonalenia i rozszerzania USŁUGI. Dane Użytkownika będą zawsze traktowane zgodnie z przepisami prawa właściwego oraz z przyjętą przez Samsung Polityką prywatności, z którą można zapoznać się pod adresem http://account.samsung.com/membership/pp.
7.	Dostęp do danych
Niektóre funkcje USŁUGI mogą wymagać, aby urządzenie przenośne Użytkownika miało dostęp do Internetu, lub mogą podlegać ograniczeniom narzuconym przez operatora sieci lub Internetu. USŁUGA może wymagać dostępu przez sieć komórkową używaną przez Użytkownika, co może skutkować naliczeniem dodatkowych opłat zgodnie z obowiązującym Użytkownika planem taryfowym. Możliwość korzystania z określonych funkcji USŁUGI może ponadto zależeć od odpowiedniości i wydajności sprzętowej urządzenia Użytkownika lub dostępu do danych. Użytkownik wyraźnie potwierdza i akceptuje fakt, iż Samsung nie ponosi odpowiedzialności za dostępność i szybkość działania sieci komórkowej ani za dostęp do danych.

8.	Zgodność z przepisami prawa
W toku korzystania z USŁUGI Użytkownik zobowiązuje się przestrzegać wszelkich przepisów prawa właściwego, w tym m.in. wszelkich przepisów ustawowych i wykonawczych dotyczących ograniczeń eksportu. 
9.	Wypowiedzenie
Niniejsze WARUNKI KORZYSTANIA obowiązują do momentu ich wypowiedzenia. Użytkownik może wypowiedzieć niniejsze WARUNKI KORZYSTANIA w dowolnym terminie, zaprzestając korzystania z USŁUGI oraz odinstalowując ją, usuwając oraz, jeśli to możliwe, zwracając wszelkie powiązane z USŁUGĄ programy, dokumenty i inne materiały udostępnione przez Samsung, w tym ich kopie zapasowe. Jeśli Użytkownik nie przestrzega WARUNKÓW KORZYSTANIA, prawa Użytkownika wynikające z WARUNKÓW KORZYSTANIA zostaną automatycznie wypowiedziane bez powiadomienia od Samsung. Z chwilą wypowiedzenia niniejszych WARUNKÓW KORZYSTANIA (lub – w przypadku ich wypowiedzenia przez Samsung – bezzwłocznie po uzyskaniu przez Użytkownika informacji o takim wypowiedzeniu) Użytkownik zobowiązany jest bezzwłocznie zaprzestać korzystania z USŁUGI. Samsung może w dowolnym momencie wypowiedzieć Użytkownikowi niniejsze WARUNKI KORZYSTANIA oraz USŁUGĘ za (30) trzydziestodniowym wypowiedzeniem (przekazanym na przykład za pośrednictwem witryny usługi, wyskakującego okna w aplikacji, poczty elektronicznej etc.).
10.	Odrzucenie odpowiedzialności z tytułu gwarancji i rękojmi
W MAKSYMALNYM ZAKRESIE DOZWOLONYM PRZEPISAMI PRAWA WŁAŚCIWEGO USŁUGA UDOSTĘPNIANA JEST „W STANIE TAKIM, W JAKIM JEST” ORAZ „W ZALEŻNOŚCI OD DOSTĘPNOŚCI”, BEZ ŻADNYCH WYRAŹNYCH LUB DOROZUMIANYCH GWARANCJI I RĘKOJMI JAKIEGOKOLWIEK RODZAJU ZE STRONY SAMSUNG. W MAKSYMALNYM ZAKRESIE DOZWOLONYM PRZEZ PRAWO WŁAŚCIWE SAMSUNG ODRZUCA WSZELKĄ ODPOWIEDZIALNOŚĆ Z TYTUŁU WSZELKICH WYRAŹNYCH, DOROZUMIANYCH LUB USTAWOWYCH GWARANCJI I RĘKOJMI, W TYM W SZCZEGÓLNOŚCI DOROZUMIANYCH RĘKOJMI I POSTANOWIEŃ CO DO WARTOŚCI HANDLOWEJ, NALEŻYTEJ JAKOŚCI, PRZYDATNOŚCI DO OKREŚLONEGO CELU, NIEZAWODNOŚCI, DOSTĘPNOŚCI, RZETELNOŚCI, BRAKU WIRUSÓW KOMPUTEROWYCH, NIEZAKŁÓCONEGO KORZYSTANIA, BRAKU NARUSZEŃ PRAW OSÓB TRZECICH LUB BRAKU NARUSZEŃ INNEGO RODZAJU PRAW. W NIEKTÓRYCH JURYSDYKCJACH NIE ZEZWALA SIĘ NA WYŁĄCZENIE ANI OGRANICZENIE ODPOWIEDZIALNOŚCI Z TYTUŁU DOROZUMIANYCH GWARANCJI I RĘKOJMI. POWYŻSZE WYŁĄCZENIA I OGRANICZENIA MOGĄ ZATEM NIE MIEĆ ZASTOSOWANIA DO UŻYTKOWNIKA. UDZIELENIE UŻYTKOWNIKOWI INFORMACJI LUB WSKAZÓWEK W FORMIE USTNEJ LUB PISEMNEJ PRZEZ SAMSUNG LUB PODMIOTY STOWARZYSZONE SAMSUNG NIE JEST UZNAWANE ZA ZMIANĘ NINIEJSZEGO ZRZECZENIA SIĘ PRZEZ SAMSUNG ODPOWIEDZIALNOŚCI Z TYTUŁU GWARANCJI I RĘKOJMI CO DO USŁUGI ANI ZA POWSTANIE JAKIEJKOLWIEK GWARANCJI LUB RĘKOJMI PO STRONIE SAMSUNG. 
BEZ USZCZERBKU DLA POWYŻSZEGO ZRZECZENIA SIĘ ODPOWIEDZIALNOŚCI ORAZ W MAKSYMALNYM ZAKRESIE DOZWOLONYM PRZEPISAMI PRAWA WŁAŚCIWEGO SAMSUNG NIE SKŁADA ŻADNYCH OŚWIADCZEŃ ANI NIE UDZIELA ŻADNYCH GWARANCJI I RĘKOJMI, ŻE USŁUGA LUB TREŚCI W RAMACH USŁUGI BĘDĄ (i) DZIAŁAĆ W SPOSÓB NIEPRZERWANY, TERMINOWY, BEZPIECZNY I POZBAWIONY BŁĘDÓW, (ii) ZAWSZE DOSTĘPNE LUB WOLNE OD WSZELKICH SZKODLIWYCH ELEMENTÓW LUB BŁĘDÓW, (iii) BEZPIECZNE LUB CHRONIONE (TAKŻE TREŚCI PRZEKAZANE UŻYTKOWNIKOWI LUB INFORMACJE PRZEKAZANE PRZEZ UŻYTKOWNIKA) PRZED NIEUPRAWNIONYM DOSTĘPEM LUB (iv) PRAWIDŁOWE, KOMPLETNE LUB NIEZAWODNE, ORAZ ŻE JAKOŚĆ USŁUGI BĘDZIE ZADOWALAJĄCA DLA UŻYTKOWNIKA LUB ŻE BŁĘDY ZOSTANĄ NAPRAWIONE.

11.	Ograniczenie odpowiedzialności
11.1 SAMSUNG ani Użytkownik nie ograniczają ani nie wyłączają odpowiedzialności za jakiekolwiek rodzaje strat lub szkód, z tytułu których na mocy przepisów prawa właściwego nie można wyłączyć ani ograniczyć odpowiedzialności prawnej, w zakresie, w jakim przepisy prawa właściwego uniemożliwiają takie wyłączenie lub ograniczenie, lub w zakresie, w jakim sąd w dowolnej właściwej jurysdykcji orzeknie, że takie wyłączenie lub ograniczenie byłoby nieskuteczne na mocy prawa właściwego. 
11.2 W maksymalnym zakresie dozwolonym przepisami prawa właściwego SAMSUNG nie ponosi odpowiedzialności za żadne straty lub szkody ani odpowiedzialności wynikającej z umowy (w tym z tytułu niedbalstwa), przepisów dotyczących zobowiązań osób trzecich (w tym dotyczących roszczeń z tytułu odpowiedzialności deliktowej oraz z tytułu niedbalstwa) lub zobowiązań prawnych, ani jakiejkolwiek innej odpowiedzialności bez względu na jej podstawy prawne, nawet jeśli SAMSUNG wyraźnie powiadomiono o możliwości wystąpienia szkód i strat, gdy wspomniane szkody lub straty: (i) należą do grupy szkód pośrednich, przypadkowych, specjalnych, wynikowych lub obejmują odszkodowania karne; (ii) dotyczą utraty zysków, utraty możliwości prowadzenia działalności, utraty możliwości handlowych lub utraty danych; (iii) wynikają z błędów, zaniedbań lub zakłóceń, wirusów komputerowych, niemożności nawiązania połączenia lub opłat sieciowych. 
11.3 W maksymalnym zakresie dozwolonym przepisami prawa właściwego całkowita odpowiedzialność finansowa Samsung wobec Użytkownika bezpośrednio lub pośrednio wynikająca z WARUNKÓW KORZYSTANIA, USŁUGI lub innych kwestii z nimi związanych jest ograniczona do wysokości kwoty zapłaconej na rzecz Samsung albo podmiotu stowarzyszonego Samsung za tę USŁUGĘ przez Użytkownika.

11.4 Użytkownik zgadza się, że powyższe postanowienia punktów 10 i 11 są uzasadnione w kontekście korzyści wynikających z Usług, oraz zgadza się z takim ryzykiem lub odpowiednio się ubezpieczy. 
11.5 PRZED SKORZYSTANIEM Z USŁUGI UŻYTKOWNIK POWINIEN SPORZĄDZIĆ KOPIĘ ZAPASOWĄ DANYCH PRZECHOWYWANYCH NA SWOIM URZĄDZENIU, ABY UNIKNĄĆ ICH UTRATY. UŻYTKOWNIK WYRAŹNIE POTWIERDZA I AKCEPTUJE FAKT, ŻE SAMSUNG NIE PONOSI ODPOWIEDZIALNOŚCI Z TYTUŁU JAKIEJKOLWIEK UTRATY DANYCH WYNIKAJĄCEJ Z KORZYSTANIA Z USŁUGI.
12.	Przejęcie odpowiedzialności cywilnej
Następujące postanowienia mają zastosowanie tylko w przypadku, gdy Użytkownik korzysta z USŁUGI do celów biznesowych, handlowych lub zawodowych: Użytkownik zgadza się przejąć odpowiedzialność cywilną od SAMSUNG oraz podwykonawców, pracowników i przedstawicieli SAMSUNG oraz dokonać na ich rzecz stosownej rekompensaty z tytułu wszelkich roszczeń, strat, szkód lub zobowiązań (w tym kosztów obsługi prawnej) wynikających z korzystania przez niego z USŁUGI w sposób niezgodny z prawem, naruszenia przez niego praw osób trzecich lub naruszenia niniejszych WARUNKÓW KORZYSTANIA.
13.	Prawo właściwe
Prawem właściwym dla wykładni niniejszych WARUNKÓW KORZYSTANIA jest prawo kraju zamieszkania Użytkownika, bez względu na jego normy kolizyjne. Niniejsze WARUNKI KORZYSTANIA nie podlegają Konwencji Narodów Zjednoczonych o umowach międzynarodowej sprzedaży towarów i wyraźnie wyłączają możliwość zastosowania powyższej Konwencji. 

14.	Rozwiązywanie sporów
Jeśli Użytkownik jest konsumentem (termin „konsument”, o ile nie jest zdefiniowany inaczej w przepisach prawa kraju Użytkownika, oznacza osobę, która „nie korzysta z USŁUGI do celów biznesowych, handlowych lub profesjonalnych”), wszelkie spory lub różnice między stronami wynikające z niniejszych WARUNKÓW KORZYSTANIA lub z USŁUGI podlegają niewyłącznej jurysdykcji sądu właściwego dla miejsca zamieszkania Użytkownika. Jeśli Użytkownik nie jest konsumentem, wszelkie nierozstrzygnięte polubownie spory lub różnice między stronami, wynikające z niniejszych WARUNKÓW KORZYSTANIA lub korzystania przez Użytkownika z USŁUGI, podlegają postępowaniu arbitrażowemu zgodnie z zasadami arbitrażu Międzynarodowej Izby Handlowej w miejscu zamieszkania pozwanego. Bez uszczerbku dla powyższych postanowień Samsung może zwrócić się do sądu o wydanie postanowienia w przedmiocie zabezpieczenia roszczeń (lub podobnego środka tymczasowego w trybie pilnym) w dowolnej właściwej jurysdykcji. Postępowanie przed sądem arbitrażowym prowadzone będzie w języku angielskim.
15.	Skargi
Aby złożyć skargę dotyczącą niniejszych WARUNKÓW KORZYSTANIA, należy skontaktować się z Samsung pod adresem:
https://www.samsung.com/global/galaxy/apps/samsung-members/
16.	Całość porozumienia
Niniejsze WARUNKI KORZYSTANIA stanowią całość porozumienia między Użytkownikiem a Samsung w przedmiocie USŁUGI, a także zastępują wszelkie mające miejsce przed lub równocześnie ze związaniem się przez strony WARUNKAMI KORZYSTANIA powiadomienia, propozycje i oświadczenia (w formie pisemnej lub ustnej) dotyczące USŁUGI lub innych kwestii objętych WARUNKAMI KORZYSTANIA. W przypadku uznania dowolnego z postanowień niniejszych WARUNKÓW KORZYSTANIA za nieważne, nieskuteczne, niewykonalne lub niezgodne z prawem pozostałe postanowienia zachowują moc prawną.
17.	Brak odstąpienia od przysługujących praw
Jeśli Samsung w dowolnym momencie nie wyegzekwuje któregokolwiek postanowienia niniejszych WARUNKÓW KORZYSTANIA lub nie będzie wymagać od Użytkownika wykonania dowolnego postanowienia niniejszych WARUNKÓW KORZYSTANIA, nie może to być interpretowane jako bieżące lub przyszłe odstąpienie od wykonywania przysługujących Samsung praw i nie ma wpływu na prawo Samsung do wyegzekwowania takiego postanowienia w późniejszym terminie. Wyraźne odstąpienie przez Samsung od dowolnego postanowienia, warunku lub wymogu niniejszych WARUNKÓW KORZYSTANIA nie stanowi odstąpienia od jakichkolwiek przyszłych obowiązków dotyczących przestrzegania powyższego postanowienia, warunku lub wymogu.
18.	Zachowanie mocy prawnej
Punkty 2, 10, 11 i 12 niniejszych WARUNKÓW KORZYSTANIA oraz inne postanowienia, które ze względu na swój charakter winny zachować moc prawną, zachowują moc prawną po wygaśnięciu albo wypowiedzeniu niniejszych WARUNKÓW KORZYSTANIA.
19.	Nagłówki
Nagłówki zawarte w niniejszych WARUNKACH KORZYSTANIA mają wyłącznie charakter referencyjny i w żaden sposób nie wpływają na ich znaczenie ani wykładnię.

[20-10-2021]
