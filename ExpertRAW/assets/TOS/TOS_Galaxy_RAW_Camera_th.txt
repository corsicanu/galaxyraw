เงื่อนไขการให้บริการของ [Expert RAW]
สำคัญ – โปรดอ่านอย่างละเอียด เงื่อนไขการใช้บริการ (“TOS”) นี้ถือเป็นข้อตกลงทางกฎหมายระหว่างคุณและ SAMSUNG ELECTRONICS CO., LTD. และบริษัทในเครือ (เรียกรวมกันว่า “SAMSUNG”) สำหรับแอพพลิเคชั่น [Expert RAW] และซอฟต์แวร์หรือเอกสารที่เกี่ยวข้องใด ๆ (เรียกรวมกันว่า “บริการ”) ที่จัดหาโดย SAMSUNG บริษัทในเครือ หรือซัพพลายเออร์บุคคลภายนอก หรือผู้ออกใบอนุญาต โดยการยอมรับ TOS เหล่านี้ คุณตกลงที่จะมีผลผูกพันกับ TOS เหล่านี้ หากคุณไม่ตกลงตาม TOS ก็อย่าติดตั้งหรือใช้บริการ หาก Samsung เปลี่ยนแปลง TOS เหล่านี้ Samsung จะอัพเดท TOS ที่ได้รับการแก้ไขดังกล่าว และจะแจ้งให้คุณทราบก่อนทำการเปลี่ยนแปลงสาระสำคัญใด ๆ ใน TOS เหล่านี้ คุณอาจหยุดการใช้และถอนการติดตั้งบริการได้ตลอดเวลาหากคุณไม่เห็นด้วยกับการเปลี่ยนแปลงดังกล่าว แต่จะถือว่าคุณได้ทำความเข้าใจและได้ทำการยอมรับการเปลี่ยนแปลงเหล่านั้นโดยการใช้บริการต่อไป

คำอธิบายบริการ
บริการนี้มาพร้อมกับคุณสมบัติในการถ่ายภาพในรูปแบบ RAW ขั้นสูง รวมถึงมุมมองและการแชร์คอนเทนท์
* โปรดทราบว่ารูปภาพที่ถ่ายด้วยบริการนี้ อาจจะไม่สามารถเปิดบนอุปกรณ์หรือบริการอื่นซึ่งไม่ได้รองรับฟังก์ชั่นการทำงานของบริการนี้
* โปรดทราบว่าเมื่อใช้บริการภายในอาคารหรือใต้ดินที่สัญญาณ GPS ไม่ดี แท็กสถานที่อาจจะได้รับการบันทึกอย่างไม่ถูกต้อง

1.	การอนุญาตให้ใช้สิทธิ
โดยอยู่ภายใต้ข้อตกลงของ TOS เหล่านี้ คุณได้รับการอนุญาตให้ใช้สิทธิอย่างจำกัด ไม่ใช่สิทธิแต่เพียงผู้เดียว และสามารถเพิกถอนได้เพื่อติดตั้ง เข้าถึง และใช้บริการนี้ บริการและคุณลักษณะต่าง ๆ ที่บริการนี้ให้ไว้หรือการอัพเดท (ซี่งระบุไว้ด้านล่าง) ของบริการนี้อาจแตกต่างกันไปหรือถูกจำกัดโดยขึ้นกับอยู่ปัจจัยบางประการ และมีการประกาศล่วงหน้า ซึ่งรวมถึงแต่ไม่จำกัดเพียงประเทศ อุปกรณ์ ระบบปฏิบัติการ หรือผู้ให้บริการเครือข่ายของคุณ เว้นแต่คุณจะมีอายุ 18 ปีขึ้นไป คุณจะไม่ได้รับอนุญาตให้ยอมรับ TOS เหล่านี้หรือใช้บริการนี้ เว้นเสียแต่ว่าบิดามารดาหรือผู้ปกครองของคุณจะมีความเข้าใจและให้ความยินยอมตามข้อตกลงและเงื่อนไขของ TOS เหล่านี้ หากคุณเป็นบิดามารดาหรือผู้ปกครองซึ่งอนุญาตให้บุคคลที่มีอายุต่ำกว่า 18 ปี (“ผู้เยาว์”) ใช้บริการนี้ คุณตกลงที่จะ (i) ควบคุมดูแลการใช้บริการของผู้เยาว์ (ii) รับความเสี่ยงทั้งหมดที่มาพร้อมกับการใช้บริการของผู้เยาว์ (iii) ตามขอบเขตที่กฎหมายที่ใช้บังคับอนุญาตไว้ ยอมรับความรับผิดใด ๆ อันเป็นผลมาจากการใช้บริการของผู้เยาว์ (iv) ตรวจสอบให้แน่ใจถึงความถูกต้องและการตรงตามจริงของข้อมูลทั้งหมดที่ส่งโดยผู้เยาว์ และ (v) ยอมรับความรับผิดชอบและเข้าผูกพันตาม TOS เหล่านี้สำหรับการเข้าถึงและใช้บริการของผู้เยาว์ คุณยอมรับอย่างชัดแจ้งว่า Samsung ปฏิเสธความรับผิดใด ๆ ที่เกิดจากการใช้บริการของผู้เยาว์
คุณยอมรับและตกลงโดยชัดแจ้งว่าการใช้บริการถือเป็นความเสี่ยงของคุณแต่เพียงผู้เดียว และคุณยอมรับความเสี่ยงทั้งหมดจากคุณภาพ ประสิทธิภาพ ความถูกต้อง และผลที่ได้รับซึ่งอาจไม่เป็นที่น่าพึงพอใจแต่เพียงผู้เดียว โดยการใช้บริการ คุณรับทราบและตกลงว่า Samsung จะไม่รับผิดชอบต่อผลิตภัณฑ์และ/หรือบริการของบุคคลที่สามใด ๆ ที่เกี่ยวข้อง และจะไม่รับผิดชอบหรือรับผิดต่อเนื้อหา โฆษณา ผลิตภัณฑ์ บริการ หรือเนื้อหาอื่น ๆ ในหรือมีให้บริการจากบริการของบุคคลที่สามดังกล่าว

2.	การสงวนสิทธิ์และกรรมสิทธิ์
บริการนี้จะมีซอฟต์แวร์และข้อมูลที่บุคคลภายนอกให้ไว้ คุณยอมรับว่าบริการนี้เป็นของ Samsung และผู้อนุญาตให้ใช้สิทธิของ Samsung และได้รับการคุ้มครองภายใต้กฎหมายและสนธิสัญญาว่าด้วยลิขสิทธิ์และทรัพย์สินทางปัญญาอื่น ๆ ที่ใช้บังคับ TOS เหล่านี้และการใช้บริการนี้ของคุณไม่ได้เป็นการให้กรรมสิทธิ์ใด ๆ ในบริการนี้แก่คุณ และคุณจะได้รับเฉพาะการอนุญาตให้ใช้สิทธิอย่างจำกัด เป็นการส่วนตัว ไม่ใช่สิทธิแต่เพียงผู้เดียว ไม่สามารถถ่ายโอนได้ในการใช้ซึ่งสามารถเพิกถอนได้ตามข้อกำหนดของ TOS เหล่านี้เท่านั้น คุณไม่สามารถใช้บริการนี้เพื่อทำซ้ำเนื้อหาอันมีลิขสิทธิ์ หรือเนื้อหาที่คุณไม่มีสิทธิ์หรือการอนุมัติทางกฎหมายเพื่อทำซ้ำ
3.	ข้อจำกัด
เว้นแต่เท่าที่กฎหมายในพื้นที่ที่ใช้บังคับจะกำหนดว่าคุณสามารถทำเช่นนั้นได้ คุณจะไม่สามารถ (i) ทำวิศวกรรมย้อนกลับ ดีคอมไพล์ แยกส่วนประกอบ หรือพยายามค้นหารหัสต้นทางหรืออัลกอริทึมของบริการนี้ (ii) ดัดแปลงแก้ไขหรือปิดใช้งานคุณลักษณะใด ๆ ของบริการนี้ (iii) ทำซ้ำและ/หรือสร้างงานลิขสิทธิ์สืบเนื่องโดยอาศัยบริการนี้ (iv) ให้เช่า ให้เช่าซื้อ ให้ยืม อนุญาตให้ใช้สิทธิช่วง หรือให้บริการโฮสติ้งทางการค้ากับบริการนี้ (v) ละเมิดสิทธิในทรัพย์สินทางปัญญาของเราหรือของบุคคลภายนอกใด ๆ ซึ่งเกี่ยวข้องกับการใช้บริการนี้ของคุณ (เท่าที่การใช้ดังกล่าวไม่ได้รับอนุญาตให้ใช้สิทธิโดย TOS เหล่านี้) (vi) ใช้บริการนี้ในลักษณะใด ๆ ที่ผิดกฎหมาย เพื่อวัตถุประสงค์ใด ๆ ที่ผิดกฎหมาย หรือในลักษณะใด ๆ ที่ไม่สอดคล้องกับ TOS เหล่านี้ หรือดำเนินการอย่างฉ้อโกงหรืออย่างประสงค์ร้าย ตัวอย่างเช่น โดยการแฮกหรือใส่รหัสที่เป็นอันตราย รวมถึงไวรัสหรือข้อมูลที่เป็นอันตราย เข้าไว้ในบริการนี้หรือระบบปฏิบัติการใดๆ (vii) ใช้บริการนี้ในลักษณะที่อาจทำให้ระบบหรือการรักษาความปลอดภัยของเราเกิดความเสียหาย ถูกปิดใช้งาน รับภาระมากเกินไป บกพร่อง หรือตกอยู่ในความเสี่ยง หรือเป็นการรบกวนผู้ใช้รายอื่น (viii) เก็บรวบรวมหรือได้ข้อมูลใดๆ มาจากบริการนี้หรือระบบของเรา หรือพยายามที่จะถอดรหัสการส่งข้อมูลไปยังหรือจากเซิร์ฟเวอร์ที่ใช้งานบริการนี้ และ (ix) ใช้บริการเพื่อทำการก่อกวน ข่มขู่ หรือทำร้ายบุคคลอื่น และ/หรือละเมิดความเป็นส่วนตัวหรือสิทธิ์ในการได้รับเกียรติ
4.	การอัพเดท การเปลี่ยนแปลง หรือการระงับบริการนี้
Samsung อาจจัดหาหรือจัดให้มีการอัพเดทหรือการอัปเกรดสำหรับบริการนี้ (“การอัพเดท”) เมื่อใดก็ได้ ซึ่งรวมถึงแต่ไม่จำกัดเพียงการแก้จุดบกพร่อง การปรับปรุงบริการให้ดีขึ้น คุณลักษณะใหม่ ๆ การลบฟังก์ชันที่มีอยู่ หรือการดัดแปลงแก้ไขบริการนี้ อย่างไรก็ตาม คุณรับทราบและยอมรับว่า Samsung ไม่มีภาระผูกพันที่จะต้องให้บริการอัพเดทแก่คุณ การอัพเดทจะอยู่ภายใต้เงื่อนไขการบริการเหล่านี้ เว้นแต่จะมีข้อตกลงและเงื่อนไขที่แยกต่างหากซึ่งให้ไว้พร้อมกับการอัพเดทดังกล่าว ในกรณีเช่นนี้ ข้อตกลงและเงื่อนไขที่แยกต่างหากเหล่านั้นจะใช้บังคับกับการอัพเดท ทั้งนี้ อาจมีการดาวน์โหลดและติดตั้งการอัพเดทสำหรับซอฟต์แวร์ระบบป้องกันความปลอดภัยหรือการแก้ไขจุดบกพร่องที่สำคัญหรือการอัพเดทที่สำคัญอื่นๆ โดยอัตโนมัติ ตามความสำคัญของการรับการอัพเดทดังกล่าวในเวลาที่เหมาะสมเพื่อช่วยคุ้มครองคุณและผู้ใช้รายอื่น
ตามขอบเขตที่อนุญาตโดยกฎหมายที่บังคับใช้ Samsung ขอสงวนสิทธิ์อย่างชัดแจ้งในการเปลี่ยนแปลง ระงับ ลบ จำกัดการใช้ หรือปิดใช้งานการเข้าถึงบริการหรือส่วนใด ๆ ของการบริการ โดยแจ้งให้ทราบล่วงหน้า 
5.	บริการและคอนเทนท์ของบุคคลภายนอก 
บริการและ/หรือเนื้อหาของบุคคลภายนอกยังอาจจัดไว้ให้กับคุณผ่านบริการนี้ เท่าที่กฎหมายอนุญาตไว้ Samsung ขอปฏิเสธการรับประกัน เงื่อนไข หรือการรับรองใด ๆ เกี่ยวกับบริการหรือคอนเทนท์ของบุคคลภายนอกในประเด็นใด ๆ ซึ่งรวมถึงแต่ไม่จำกัดเพียงคุณภาพ ความถูกต้อง ความมีประสิทธิภาพ การปราศจากไวรัส การไม่ละเมิดสิทธิของบุคคลภายนอก และการปฏิบัติตามกฎหมายหรือระเบียบข้อบังคับใด ๆ ที่ใช้บังคับ การใช้บริการและคอนเทนท์ของบุคคลภายนอกอาจอยู่ภายใต้ข้อกำหนดการใช้งาน ข้อตกลงการอนุญาตให้ใช้สิทธิ นโยบายความเป็นส่วนตัว หรือข้อตกลงอื่น ๆ ของผู้ให้บริการที่เป็นบุคคลภายนอกดังกล่าว บริการนี้อาจอยู่ภายใต้การอนุญาตให้ใช้สิทธิ์โอเพนซอร์ส ซึ่งในกรณีนั้น ข้อกำหนดในการอนุญาตให้ใช้สิทธิโอเพนซอร์สดังกล่าวอาจมาก่อนข้อตกลงและเงื่อนไขของ TOS เหล่านี้ในเรื่องที่เกี่ยวข้องกับส่วนดังกล่าวของบริการนี้
6.	การเก็บรวบรวมและใช้ข้อมูล
Samsung และ/หรือบุคคลที่ได้รับมอบหมายจาก Samsung อาจเก็บรวบรวมและใช้ข้อมูลที่จำเป็นสำหรับการให้บริการนี้และการอัพเดท หรือเพื่อปรับปรุงหรือยกระดับบริการนี้ให้ดีขึ้น ข้อมูลของคุณจะได้รับการจัดการตามกฎหมายที่ใช้บังคับและนโยบายความเป็นส่วนตัวของ Samsung ตลอดเวลา ซึ่งสามารถดูได้ที่ http://account.samsung.com/membership/pp 
7.	การเข้าถึงข้อมูล 
คุณลักษณะบางอย่างของบริการนี้อาจกำหนดให้อุปกรณ์มือถือของคุณต้องเข้าถึงอินเทอร์เน็ต และอาจอยู่ภายใต้ข้อจำกัดที่ผู้ให้บริการเครือข่ายหรืออินเทอร์เน็ตของคุณกำหนดไว้ บริการนี้อาจกำหนดให้ต้องมีการเข้าถึงผ่านเครือข่ายข้อมูลของคุณ ซึ่งอาจมีค่าบริการเพิ่มเติมขึ้นอยู่กับแผนการชำระเงินของคุณ นอกจากนี้ การที่คุณใช้คุณลักษณะบางอย่างของบริการนี้อาจได้รับผลกระทบจากความเหมาะสมและประสิทธิภาพของฮาร์ดแวร์ของอุปกรณ์หรือการเข้าถึงข้อมูลของคุณ คุณรับทราบและยอมรับอย่างชัดแจ้งว่า Samsung จะไม่รับผิดชอบต่อความพร้อมใช้งานและความพร้อมของเครือข่ายข้อมูลและ/หรือการเข้าถึงข้อมูล

8.	การปฏิบัติตามกฎหมาย
คุณยอมรับและตกลงที่จะปฏิบัติตามกฎหมายและระเบียบข้อบังคับที่บังคับใช้ใด ๆ และทั้งหมดในการใช้บริการนี้ ซึ่งรวมถึงแต่ไม่จำกัดเพียงกฎหมายและระเบียบข้อบังคับว่าด้วยข้อจำกัดการส่งออกที่บังคับใช้ทั้งหมด 
9.	การบอกเลิก
TOS นี้จะมีผลใช้บังคับจนกว่าจะถูกบอกเลิก คุณสามารถบอกเลิก TOS เหล่านี้ได้ตลอดเวลา โดยยุติการใช้บริการ และถอนการติดตั้ง ลบ และ (ถ้ามี) ส่งคืนซอฟต์แวร์ เอกสาร และวัสดุอุปกรณ์อื่น ๆ ที่เกี่ยวข้องทั้งหมดซึ่ง Samsung ได้ให้ไว้ ซึ่งรวมถึงสำเนาสำรองข้อมูลของสิ่งเหล่านั้น หากคุณไม่ได้ปฏิบัติตาม TOS เหล่านี้ สิทธิของคุณตาม TOS นี้จะถูกบอกเลิกโดยอัตโนมัติโดยไม่มีการบอกกล่าวจาก Samsung เมื่อมีการบอกเลิก TOS เหล่านี้ (หรือทันทีที่ได้ทราบถึงการบอกเลิกดังกล่าวในกรณีที่ Samsung ได้บอกเลิก TOS) คุณจะต้องยุติการใช้บริการนี้ทั้งหมดโดยทันที เพื่อความชัดเจน Samsung อาจบอกเลิก TOS เหล่านี้และบริการนี้ด้วยการบอกกล่าวให้คุณทราบล่วงหน้าเป็นเวลาสามสิบ (30) วัน (เช่น เว็บไซต์บริการ ป๊อบอัพผ่านแอพพลิเคชั่น อีเมล ฯลฯ)
10.	การปฏิเสธความรับผิดในการรับประกัน
เท่าที่กฎหมายที่ใช้บังคับอนุญาตไว้สูงสุด บริการนี้ได้จัดไว้ให้ “ตามที่เป็น” และ “ตามที่มีอยู่” โดยไม่มีการรับประกันหรือเงื่อนไขทางสัญญาในลักษณะใด ๆ จาก SAMSUNG ไม่ว่าโดยชัดแจ้งหรือโดยนัย ตามขอบเขตของกฎหมายที่มีผลใช้บังคับใช้สูงสุด SAMSUNG ปฏิเสธการรับประกันทั้งหมดหรือเงื่อนไขอื่น ๆ ไม่ว่าโดยชัดแจ้ง โดยนัย หรือตามกฎหมาย ซึ่งรวมถึงและไม่ได้จำกัดแค่เพียง การรับประกันหรือเงื่อนไขโดยนัยเกี่ยวกับความสามารถในเชิงพาณิชย์ คุณภาพที่น่าพอใจ ความเหมาะสมกับวัตถุประสงค์เฉพาะ ความน่าเชื่อถือหรือความพร้อมให้บริการ ความถูกต้อง การปราศจากไวรัส การใช้โดยสงบ การไม่ละเมิดสิทธิของบุคคลภายนอก หรือการละเมิดสิทธิในกรณีอื่น ๆ เขตอำนาจศาลบางแห่งจะไม่อนุญาตให้มีการยกเว้นหรือจำกัดการรับประกันโดยปริยาย ดังนั้น ข้อยกเว้นหรือข้อจำกัดข้างต้นอาจไม่มีผลใช้บังคับกับคุณ คำแนะนำหรือข้อมูลใด ๆ ไม่ว่าด้วยวาจาหรือเป็นลายลักษณ์อักษร ซึ่งคุณได้รับจาก SAMSUNG หรือบริษัทในเครือของ SAMSUNG จะไม่ถือว่าเป็นการเปลี่ยนแปลงการปฏิเสธความรับผิดนี้โดย SAMSUNG ในเรื่องการรับประกันเกี่ยวกับบริการนี้ หรือก่อให้เกิดการรับประกันใด ๆ ไม่ว่าในลักษณะใดจาก SAMSUNG 
โดยไม่มีข้อจำกัดการปฏิเสธความรับผิดก่อนหน้านี้และเท่าที่กฎหมายที่ใช้บังคับอนุญาตไว้สูงสุด SAMSUNG จะไม่เป็นตัวแทน รับรอง หรือรับประกันว่าบริการหรือเนื้อหาดังกล่าวจะ (i) ดำเนินการโดยไม่ถูกขัดจังหวะ ตรงเวลา ปลอดภัย และไม่มีข้อผิดพลาด (ii) จะพร้อมใช้งานหรือปราศจากองค์ประกอบที่เป็นอันตรายหรือข้อผิดพลาด (iii) จะปลอดภัยหรือมีการป้องกัน (รวมถึงเนื้อหาที่ส่งให้คุณหรือข้อมูลที่คุณให้ไว้) จากการเข้าถึงโดยไม่ได้รับอนุญาต หรือ (iv) จะมีความถูกต้อง สมบูรณ์ หรือน่าเชื่อถือ ว่าคุณภาพของบริการนั้นจะเป็นที่น่าพึงพอใจสำหรับคุณหรือข้อผิดพลาดนั้นจะได้รับการแก้ไข

11.	ข้อจำกัดความรับผิด
11.1 Samsung และคุณไม่ได้จำกัดหรือยกเว้นความรับผิดจากการสูญเสียหรือความเสียหายในลักษณะใดๆ ซึ่งความรับผิดจากการสูญเสียหรือความเสียหายดังกล่าวไม่สามารถยกเว้นหรือจำกัดได้ภายใต้กฎหมายที่ใช้บังคับ เท่าที่กฎหมายที่ใช้บังคับจะได้ห้ามข้อยกเว้นหรือข้อจำกัดดังกล่าว หรือเท่าที่ศาลที่มีเขตอำนาจจะได้ตัดสินว่าข้อยกเว้นหรือข้อจำกัดดังกล่าวจะไม่สามารถบังคับใช้ได้ภายใต้กฎหมายที่ใช้บังคับ 
11.2 ตามขอบเขตที่อนุญาตโดยกฎหมายที่บังคับใช้ Samsung จะไม่รับผิดจากการสูญเสีย ความเสียหาย หรือความรับผิดภายใต้สัญญา (รวมถึงความประมาทเลินเล่อ) กฎหมายเกี่ยวกับหน้าที่ของบุคคลภายนอก (รวมถึงการเรียกร้องสิทธิกรณี ‘ละเมิด’ และประมาทเลินเล่อ) หรือหน้าที่ตามกฎหมายหรือหลักกฎหมายอื่นใดก็ตาม แม้ว่า Samsung จะได้รับการบอกกล่าวโดยเฉพาะเจาะจงให้ทราบถึงความเสี่ยงที่จะเกิดการสูญเสียดังกล่าว (i) ในกรณีที่การสูญเสียนั้นเป็นค่าเสียหายโดยอ้อม ค่าเสียหายต่อเนื่อง ค่าเสียหายพิเศษ ค่าเสียหายที่เป็นผลสืบเนื่อง หรือประกอบด้วยค่าเสียหายเพื่อให้เป็นเยี่ยงอย่างหรือค่าเสียหายที่เป็นการลงโทษ หรือ (ii) จากการสูญเสียผลกำไร การสูญเสียธุรกิจ การสูญเสียโอกาส การสูญเสียข้อมูล หรือ (iii) ในกรณีที่การสูญเสียนั้นเกี่ยวข้องกับข้อผิดพลาด การละเว้นหรือการหยุดชะงัก ไวรัสคอมพิวเตอร์ การเชื่อมต่อหรือปัญหาการเชื่อมต่อ หรือค่าบริการเครือข่าย 
11.3 ภายใต้ขอบเขตสูงสุดที่กฎหมายอนุญาต ภาระรับผิดทางการเงินทั้งหมดของ Samsung ที่มีต่อคุณอันเกิดจากหรือเกี่ยวข้องกับ TOS เหล่านี้ บริการหรือสาระสำคัญที่เกี่ยวข้องจะต้องไม่เกินจำนวนเงินที่คุณจ่ายให้แก่ SAMSUNG หรือบริษัทในเครือของ SAMSUNG สำหรับบริการนี้โดยเฉพาะ 

11.4 คุณยอมรับว่าข้อกำหนดข้างต้นของข้อ 10 และ 11 เป็นข้อกำหนดที่สมเหตุสมผลเมื่อพิจารณาประโยชน์ที่ได้จากบริการนี้ และคุณจะยอมรับความเสี่ยงดังกล่าวและ/หรือทำประกันภัยตามนั้น 
11.5 เป็นเรื่องสำคัญยิ่งที่คุณจะต้องสำรองข้อมูลของคุณบนอุปกรณ์ของคุณก่อนที่จะใช้บริการนี้เพื่อหลีกเลี่ยงการสูญเสียข้อมูลใด ๆ คุณเข้าใจและยอมรับอย่างชัดแจ้งว่า SAMSUNG จะไม่รับผิดชอบต่อการสูญเสียข้อมูลใด ๆ ที่ได้รับจากการใช้บริการ
12.	การชดใช้ค่าเสียหาย
ข้อความต่อไปนี้ใช้เฉพาะเมื่อคุณใช้บริการเป็นส่วนหนึ่งของธุรกิจ การค้า หรือวิชาชีพของคุณ: คุณตกลงที่จะชดใช้ค่าเสียหาย แก้ต่าง และคุ้มครอง SAMSUNG ผู้รับจ้าง พนักงาน และตัวแทนของบริษัท จากการเรียกร้องสิทธิ การสูญเสีย ค่าเสียหาย และ/หรือความรับผิด (รวมถึงค่าธรรมเนียมและค่าใช้จ่ายทางกฎหมาย) ซึ่งเกิดขึ้นจากการใช้บริการนี้ของคุณโดยผิดกฎหมาย การที่คุณละเมิดสิทธิของบุคคลภายนอกใด ๆ หรือการฝ่าฝืน TOS เหล่านี้
13.	กฎหมายที่มีผลใช้บังคับ
TOS เหล่านี้จะอยู่ภายใต้กฎหมายของเขตอำนาจศาลในสถานที่ที่คุณอาศัยอยู่ โดยไม่คำนึงถึงข้อกำหนดว่าด้วยกฎหมายขัดกัน TOS เหล่านี้จะไม่อยู่ภายใต้อนุสัญญาขององค์การสหประชาชาติว่าด้วยสัญญาซื้อขายระหว่างประเทศ (UN Convention on Contracts for the International Sale of Goods) การนำอนุสัญญาฉบับนี้มาปรับใช้จะถูกยกเว้นไว้โดยชัดแจ้ง 
14.	การระงับข้อพิพาท 
หากคุณเป็นผู้บริโภค (และในกรณีที่กฎหมายในพื้นที่ของคุณไม่ได้ให้คำจำกัดความคำนี้ไว้ ก็ให้หมายความว่า ‘ไม่ได้ใช้บริการนี้โดยเป็นส่วนหนึ่งของธุรกิจ การค้า หรือวิชาชีพ’) ศาลในเขตพื้นที่ที่คุณอาศัยอยู่ก็จะมีเขตอำนาจที่ไม่ได้จำกัดแต่เพียงแห่งเดียวในการพิจารณาและตัดสินข้อพิพาท ข้อโต้เถียง หรือข้อโต้แย้งใด ๆ ที่เกิดขึ้นจาก TOS เหล่านี้หรือบริการนี้ ในกรณีที่คุณไม่ใช่ผู้บริโภค หากข้อพิพาท ข้อโต้เถียง หรือข้อโต้แย้งที่เกิดขึ้นไม่ว่าในลักษณะใดจาก TOS เหล่านี้หรือการใช้บริการนี้ของคุณไม่ได้มีการยอมความกันฉันมิตร ข้อพิพาท ข้อโต้เถียง หรือข้อโต้แย้งนั้นก็จะเข้าสู่กระบวนการอนุญาโตตุลาการภายใต้ข้อบังคับอนุญาโตตุลาการของหอการค้านานาชาติ (International Chamber of Commerce) ในถิ่นของผู้คัดค้าน แม้ว่าจะมีสิ่งที่กล่าวมาก่อนหน้านี้ Samsung ก็อาจขอให้มีมาตรการคุ้มครองชั่วคราว (หรือการบรรเทาความเสียหายทางกฎหมายอย่างเร่งด่วนในประเภทที่เทียบเท่ากัน) ในศาลใด ๆ ที่มีเขตอำนาจ กระบวนพิจารณาของอนุญาโตตุลาการจะต้องดำเนินการเป็นภาษาอังกฤษ
15.	การร้องเรียน
หากคุณต้องการยื่นข้อร้องเรียนเกี่ยวกับ TOS โปรดติดต่อเราที่
https://www.samsung.com/global/galaxy/apps/samsung-members/
16.	ข้อตกลงเบ็ดเสร็จ
TOS เหล่านี้คือข้อตกลงทั้งหมดระหว่างคุณกับ Samsung ในเรื่องที่เกี่ยวข้องกับบริการนี้ และจะมีผลแทนที่การติดต่อสื่อสาร ข้อเสนอ และการรับรองด้วยวาจาหรือเป็นลายลักษณ์อักษรไม่ว่าก่อนหน้านี้หรือในขณะเดียวกันทั้งหมดในเรื่องที่เกี่ยวข้องกับบริการนี้หรือประเด็นอื่นใดที่ครอบคลุมอยู่ภายใต้ TOS เหล่านี้ หากข้อกำหนดใด ๆ ของ TOS เหล่านี้ถูกตัดสินว่าเป็นโมฆะ ไม่มีผล ไม่สามารถบังคับใช้ได้ หรือผิดกฎหมาย ข้อกำหนดอื่น ๆ ก็จะยังคงมีผลและสามารถบังคับใช้ได้อย่างสมบูรณ์ต่อไป
17.	ไม่มีการสละสิทธิ
การที่ Samsung ไม่ได้บังคับใช้ข้อกำหนดใด ๆ ของ TOS เหล่านี้ไม่ว่าเมื่อใด หรือการที่ Samsung ไม่ได้กำหนดให้มีการดำเนินการโดยคุณตามข้อกำหนดใด ๆ ของ TOS เหล่านี้ไม่ว่าเมื่อใดก็จะไม่ถูกตีความในลักษณะใด ๆ ว่าเป็นการสละสิทธิในปัจจุบันหรืออนาคตสำหรับข้อกำหนดดังกล่าว และจะไม่มีผลในลักษณะใด ๆ ต่อสิทธิของ Samsung ในการบังคับใช้ข้อกำหนดดังกล่าวหลังจากนั้น การสละสิทธิอย่างชัดแจ้งโดย Samsung ในข้อกำหนด เงื่อนไข หรือข้อบังคับใด ๆ ของ TOS เหล่านี้จะไม่ก่อให้เกิดเป็นการสละสิทธิสำหรับหน้าที่ใด ๆ ในอนาคตที่จะต้องปฏิบัติตามข้อกำหนด เงื่อนไข หรือข้อบังคับดังกล่าว
18.	การคงอยู่
ข้อ 2, 10, 11 และ 12 ของ TOS เหล่านี้และข้อกำหนดอื่นใดที่โดยสภาพแล้วควรที่จะมีผลบังคับใช้ต่อไปก็จะมีผลบังคับใช้ต่อไปแม้ว่า TOS เหล่านี้จะสิ้นอายุหรือถูกบอกเลิกก่อนสิ้นอายุ และจะยังคงมีผลสมบูรณ์และมีผลผูกพัน
19.	หัวเรื่อง
หัวเรื่องต่าง ๆ ที่ระบุไว้ใน TOS เหล่านี้จะมีวัตถุประสงค์เพื่อการอ้างอิงเท่านั้นและจะไม่มีผลต่อความหมายหรือการตีความ TOS เหล่านี้

[10/20/2021]
