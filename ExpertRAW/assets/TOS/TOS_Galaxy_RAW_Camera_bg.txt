[Expert RAW] УСЛОВИЯ НА УСЛУГАТА
ВАЖНО – ПРОЧЕТЕТЕ ВНИМАТЕЛНО. ТЕЗИ УСЛОВИЯ НА УСЛУГАТА („УУ“) ПРЕДСТАВЛЯВАТ ПРАВНО СПОРАЗУМЕНИЕ МЕЖДУ ВАС И SAMSUNG ELECTRONICS CO., LTD. И НЕЙНИТЕ СВЪРЗАНИ ДРУЖЕСТВА (ЗАЕДНО НАРИЧАНИ „SAMSUNG“) ЗА [Expert RAW] И ВСЕКИ СВЪРЗАН С НЕГО СОФТУЕР ИЛИ ДОКУМЕНТАЦИЯ (ЗАЕДНО НАРИЧАНИ „УСЛУГАТА“), ОСИГУРЕНИ ОТ SAMSUNG, НЕЙНИТЕ СВЪРЗАНИ ДРУЖЕСТВА ИЛИ ТРЕТИ СТРАНИ ДОСТАВЧИЦИ ИЛИ ЛИЦЕНЗОДАТЕЛИ. ЧРЕЗ ПРИЕМАНЕТО НА НАСТОЯЩИТЕ УУ ВИЕ СЕ СЪГЛАСЯВАТЕ ДА БЪДЕТЕ ОБВЪРЗАНИ С ТЕЗИ УУ. АКО НЕ СТЕ СЪГЛАСНИ С ТЕЗИ УУ, ТОГАВА НЕ ИНСТАЛИРАЙТЕ И НЕ ИЗПОЛЗВАЙТЕ УСЛУГАТА. АКО SAMSUNG ПРАВИ ПРОМЕНИ В ТЕЗИ УУ, SAMSUNG ЩЕ АКТУАЛИЗИРА ТЕЗИ РЕВИЗИРАНИ УУ И ЩЕ ВИ ИЗВЕСТИ, ПРЕДИ ДА НАПРАВИ КАКВИТО И ДА Е СЪЩЕСТВЕНИ ПРОМЕНИ В ТЕЗИ УУ. МОЖЕТЕ ДА СПРЕТЕ ДА ИЗПОЛЗВАТЕ И ДА ДЕИНСТАЛИРАТЕ УСЛУГАТА ВЪВ ВСЕКИ ЕДИН МОМЕНТ, АКО НЕ СТЕ СЪГЛАСНИ С ТЕЗИ ПРОМЕНИ, НО ЩЕ СЕ СЧИТА, ЧЕ СТЕ РАЗБРАЛИ И ПРИЕЛИ ПОСЛЕДНИТЕ, АКО ПРОДЪЛЖИТЕ ДА ИЗПОЛЗВАТЕ УСЛУГАТА.

ОПИСАНИЕ НА УСЛУГАТА
Тази УСЛУГА предоставя функции за създаване на изображения в подобрен НЕОБРАБОТЕН (RAW) формат, както и преглед и споделяне на съдържание.
* Моля, имайте предвид, че изображенията, създадени с тази УСЛУГА, може да не се отварят на други устройства или услуги, които не поддържат функционалностите на тази УСЛУГА.
* Моля, имайте предвид, че когато използвате тази УСЛУГА на закрито или в среда под земята, където приемането на GPS сигнал не е добро, етикетите за местоположение може да не бъдат записани правилно.

1.	Предоставяне на лиценз
Съгласно настоящите УУ на Вас се предоставя ограничен, неизключителен и отменим лиценз за инсталиране, достъп до и използване на УСЛУГАТА. Услугите и функциите, предоставяни от УСЛУГАТА или от Актуализация (дефинирана по-долу), може да се различават или да са ограничени, с предварително известие, в зависимост от определени фактори, включително, но не само, Вашата държава, устройство, операционна система или мрежов оператор. Ако не сте на 18 или повече години, нямате право да се обвързвате с настоящите УУ или да използвате УСЛУГАТА, освен ако Ваш родител или законен настойник не разбере и приеме условията на тези УУ. Ако сте родител или законен настойник, който позволява на лице, ненавършило 18 години („Непълнолетно лице“), да използва УСЛУГАТА, Вие се съгласявате: (i) да наблюдавате използването на УСЛУГАТА от страна на Непълнолетното лице; (ii) да поемете всички рискове, свързани с използването на УСЛУГАТА от страна на Непълнолетното лице; (iii) в рамките на разрешеното от закона да поемате всяка отговорност в резултат на използването на УСЛУГАТА от страна на Непълнолетното лице; (iv) да гарантирате, че цялата подавана от Непълнолетното лице информация е точна и вярна, и (v) да поемате отговорност и да сте обвързани с тези УУ за достъпа до и използването на УСЛУГАТА от страна на Непълнолетното лице. Изрично приемате, че Samsung отхвърля всякаква отговорност, произтичаща от използването на УСЛУГАТА от страна на Непълнолетното лице.
Изрично потвърждавате и се съгласявате, че използването на УСЛУГАТА е на Ваш риск и поемате целия риск от незадоволително качество, ефективност, точност и усилия. Като използвате УСЛУГАТА, Вие потвърждавате и се съгласявате, че Samsung не носи отговорност за никакви свързани продукти и/или услуги на трети страни и не носи отговорност за съдържанието, рекламата, продуктите, услугите или други материали, предлагани или предоставяни от такива трети страни.

2.	Запазване на права и собственост
Тази УСЛУГА включва софтуер и данни, предоставени от трети лица. Вие приемате, че УСЛУГАТА е собственост на Samsung и нейните лицензодатели и е защитена съгласно приложимите закони и договори за авторски права и други права на интелектуална собственост. Настоящите УУ и използването на УСЛУГАТА от Ваша страна не Ви предоставят никакво дялово участие в собствеността спрямо или към УСЛУГАТА, а Ви се предоставя само ограничен, персонален, неизключителен, непрехвърляем лиценз за ползване, който е отменим в съответствие с клаузите на настоящите УУ. Нямате право да използвате УСЛУГАТА, за да възпроизвеждате защитени с авторски права материали или материали, за които не разполагате с право или издържано юридически одобрение за възпроизвеждане.
3.	Ограничения
Освен до степента, разрешена от обвързващото местно законодателство, нямате право: (i) да извършвате обратно инженерство, декомпилиране, деасемблиране или по друг начин да правите опити за разкриване на изходния код или алгоритмите на УСЛУГАТА; (ii) да променяте или дезактивирате функции на УСЛУГАТА; (iii) да копирате и/или да създавате производни разработки въз основа на УСЛУГАТА; (iv) да отдавате под наем или на лизинг, заемате, подлицензирате или предоставяте търговски услуги за хостинг с УСЛУГАТА; (v) да нарушавате наши права на интелектуална собственост или такива на трето лице във връзка с използването от Ваша страна на УСЛУГАТА (доколкото подобно използване не е лицензирано от настоящите УУ); (vi) да използвате УСЛУГАТА по какъвто и да е незаконосъобразен начин, за каквато и да е незаконна цел или по друг начин, който не съответства на настоящите УУ, нито да действате по измамен или злонамерен начин, например като хаквате или вмъквате злонамерен код, включително вируси или причиняващи вреди данни, в УСЛУГАТА, или която и да е операционна система; (vii) да използвате УСЛУГАТА по начин, който може да увреди, дезактивира, пренатовари, разстрои или компрометира нашите системи и защити или да възпрепятства други потребители; (viii) да събирате или придобивате каквато и да е информация или данни от УСЛУГАТА или от нашите системи, нито да се опитвате да дешифрирате каквито и да е предавания на данни към или от сървърите, изпълняващи УСЛУГАТА, и (ix) да използвате УСЛУГАТА, за да тормозите, заплашвате или наранявате друго лице и/или да нарушавате личния му живот или правото му на уважение.
4.	Актуализация, промяна или временно преустановяване на УСЛУГАТА
Samsung може по всяко време да предостави или да направи достъпни актуализации или надстройки на УСЛУГАТА („Актуализации“), включително, но не само, корекции на грешки, подобрения на услугата, нови функции, изтриване на съществуващи функции или модифициране на УСЛУГАТА. Въпреки това потвърждавате и приемате, че Samsung няма задължение да Ви предоставя Актуализации. Актуализациите ще се регулират от тези УУ, освен ако за тях няма отделни правила и условия, в който случай Актуализациите ще се регулират от тези отделни правила и условия. Актуализациите за софтуера за защита или поправките на критични програмни грешки, както и други важни Актуализации, е възможно да се изтеглят и да се инсталират автоматично с оглед на важността на получаването на тези Актуализации навреме, за да се подпомага както Вашата защита, така и тази на другите потребители.
До степента, позволена от приложимото законодателство, Samsung изрично си запазва правото да променя, спира, премахва, ограничава използването на или забранява достъпа до УСЛУГАТА или част от нея след предварително уведомление. 
5.	Услуги и съдържание на трети лица 
Чрез УСЛУГАТА е възможно да получите достъп и до услуги и/или съдържание на трети лица. Доколкото е разрешено от закона, Samsung заявява отказ от всякакви гаранции, условия или декларации по отношение на каквито и да е услуги или съдържание на трети лица във всякакъв аспект, включително, но не само, по отношение на качество, точност, ефективност, липса на вируси, ненарушаване на права на трети лица и съответствие с каквито и да е приложими закони или подзаконови нормативни актове. Използването на услуги и съдържание на трети лица може да се регулира от условията за ползване, споразумението за лиценз, политиката за поверителност или други подобни споразумения на съответното трето лице доставчик. УСЛУГАТА може да е предмет на лицензи за отворен код, чиито условия може да имат предимство пред условията на тези УУ по отношение на тази част от УСЛУГАТА.
6.	Събиране и използване на данни
Samsung и/или лицата, на които Samsung е възложила тези дейности, имат право да събират и използват информация, необходима за предоставяне на УСЛУГАТА и Актуализациите, както и за усъвършенстване или подобряване на УСЛУГАТА. По всяко време Вашата информация ще бъде обработвана в съответствие с приложимото законодателство и глобалната Политика за поверителност на Samsung, която можете да видите на адрес: https://account.samsung.com/membership/pp.
7.	Достъп до данни 
Някои функции на УСЛУГАТА може да изискват Вашето мобилно устройство да има достъп до интернет и може да подлежат на ограничения, наложени от Вашата мрежа или интернет доставчик. УСЛУГАТА може да изисква достъп през мрежата Ви за данни, което да доведе до допълнителни такси в зависимост от тарифния Ви план. В допълнение, използването на някои функции на УСЛУГАТА от Ваша страна може да бъде засегнато от пригодността и производителността на хардуера или достъпа до данни на устройството Ви. Изрично потвърждавате и приемате, че Samsung не носи отговорност за наличността и оперативността на мрежата за данни и/или достъпа до данните.

8.	Съответствие със закона
Потвърждавате и приемате да спазвате всеки и всички приложими закони и подзаконови нормативни актове при използването на УСЛУГАТА, включително, но не само, всички приложими закони и наредби за ограничаване на износа. 
9.	Прекратяване
Настоящите УУ са в сила до прекратяването им. Можете да прекратите настоящите УУ по всяко време, като преустановите използването на УСЛУГАТА и деинсталирате, изтриете и ако е приложимо, върнете целия свързан софтуер, документация и други материали, предоставени от Samsung, включително техните резервни копия. Вашите права по силата на тези УУ се прекратяват автоматично без предизвестие от Samsung при неспазване от Ваша страна на тези УУ. След прекратяване на настоящите УУ (или в случай че Samsung прекрати настоящите УУ – незабавно след като узнаете това) трябва незабавно да преустановите всякакво използване на УСЛУГАТА. За яснота Samsung може да прекрати настоящите УУ и УСЛУГАТА с тридесетдневно (30) предизвестие до Вас (например чрез уеб сайта на услугата, изскачащо известие в приложение, имейл или по друг начин).
10.	Отказ от гаранция
ДОКОЛКОТО Е РАЗРЕШЕНО ОТ ПРИЛОЖИМОТО ЗАКОНОДАТЕЛСТВО, УСЛУГАТА СЕ ПРЕДОСТАВЯ „КАКТО Е“ И ПРИ УСЛОВИЯТА „КАКТО Е НА РАЗПОЛОЖЕНИЕ“, БЕЗ КАКВИТО И ДА БИЛО ГАРАНЦИИ ИЛИ ДОГОВОРНИ УСЛОВИЯ ОТ SAMSUNG, ИЗРИЧНИ ИЛИ ПОДРАЗБИРАЩИ СЕ. ДОКОЛКОТО Е РАЗРЕШЕНО ОТ ПРИЛОЖИМОТО ЗАКОНОДАТЕЛСТВО, SAMSUNG ДЕКЛАРИРА ОТКАЗ ОТ ВСЯКАКВИ ГАРАНЦИИ ИЛИ ДРУГИ УСЛОВИЯ, ИЗРИЧНИ, ПОДРАЗБИРАЩИ СЕ ИЛИ ПРЕДВИДЕНИ ОТ ЗАКОНА, ВКЛЮЧИТЕЛНО, НО НЕ САМО, ПОДРАЗБИРАЩИ СЕ ГАРАНЦИИ ИЛИ УСЛОВИЯ ЗА ПРОДАВАЕМОСТ, ЗАДОВОЛИТЕЛНО КАЧЕСТВО, ПРИГОДНОСТ ЗА ОПРЕДЕЛЕНА ЦЕЛ, НАДЕЖДНОСТ ИЛИ ДОСТЪПНОСТ, ТОЧНОСТ, ЛИПСА НА ВИРУСИ, СПОКОЙНО ПОЛЗВАНЕ, НЕНАРУШЕНИЕ НА ПРАВАТА НА ТРЕТИ ЛИЦА ИЛИ ДРУГИ НАРУШЕНИЯ НА ПРАВА. ОПРЕДЕЛЕНИ ЮРИСДИКЦИИ НЕ ПОЗВОЛЯВАТ ИЗКЛЮЧВАНЕ ИЛИ ОГРАНИЧАВАНЕ НА ПОДРАЗБИРАЩИ СЕ ГАРАНЦИИ, ТАКА ЧЕ ГОРЕПОСОЧЕНИТЕ ИЗКЛЮЧВАНИЯ ИЛИ ОГРАНИЧЕНИЯ МОЖЕ ДА НЕ СА ПРИЛОЖИМИ ЗА ВАС. НИКАКВА ИНФОРМАЦИЯ ИЛИ СЪВЕТИ, НЕЗАВИСИМО ДАЛИ УСТНИ, ИЛИ ПИСМЕНИ, ПОЛУЧЕНИ ОТ ВАС ОТ SAMSUNG ИЛИ НЕЙНИ СВЪРЗАНИ ЛИЦА, НЕ ПРОМЕНЯТ НАСТОЯЩИЯ ОТКАЗ ОТ ОТГОВОРНОСТ НА SAMSUNG ОТ ГАРАНЦИЯ ПО ОТНОШЕНИЕ НА УСЛУГАТА И НЕ СЪЗДАВАТ КАКВАТО И ДА БИЛО ГАРАНЦИЯ ОТ СТРАНА НА SAMSUNG. 
БЕЗ ДА СЕ ОГРАНИЧАВА ПРЕДХОДНИЯТ ОТКАЗ И ДО МАКСИМАЛНАТА СТЕПЕН, ПОЗВОЛЕНА ОТ ПРИЛОЖИМОТО ЗАКОНОДАТЕЛСТВО, SAMSUNG НЕ ЗАЯВЯВА, ПОТВЪРЖДАВА ИЛИ ГАРАНТИРА, ЧЕ УСЛУГАТА ИЛИ НЕЙНОТО СЪДЪРЖАНИЕ (i) ЩЕ РАБОТЯТ НЕПРЕКЪСНАТО, НАВРЕМЕ, СЪС ЗАЩИТА ИЛИ БЕЗ ГРЕШКИ; (ii) ЩЕ БЪДАТ ВИНАГИ ДОСТЪПНИ ИЛИ НЕСЪДЪРЖАЩИ ОПАСНИ КОМПОНЕНТИ ИЛИ ГРЕШКИ; (iii) ЩЕ БЪДАТ ЗАЩИТЕНИ ИЛИ НЕПРИКОСНОВЕНИ (ВКЛ. СЪДЪРЖАНИЕТО, КОЕТО ВИ СЕ ДОСТАВЯ, ИЛИ ИНФОРМАЦИЯТА, КОЯТО ПРЕДОСТАВЯТЕ), ЩО СЕ ОТНАСЯ ДО НЕРАЗРЕШЕН ДОСТЪП; ИЛИ (iv) ЩЕ БЪДАТ ТОЧНИ, ПЪЛНИ ИЛИ НАДЕЖДНИ, КАКТО И ЧЕ КАЧЕСТВОТО НА УСЛУГАТА ЩЕ БЪДЕ ЗАДОВОЛИТЕЛНО ЗА ВАС ИЛИ ЧЕ ГРЕШКИТЕ ЩЕ БЪДАТ ПОПРАВЕНИ.

11.	Ограничаване на отговорността
11.1 Samsung и Вие не ограничавате и не изключвате отговорността за каквито и да е загуби или вреди, за които отговорността не може (съгласно приложимото законодателство) да се изключва или ограничава, доколкото приложимото законодателство не допуска подобно изключване или ограничаване или доколкото който и да е съд от компетентна юрисдикция отсъди, че подобно изключване или ограничаване ще бъде неефективно съгласно приложимото законодателство. 
11.2 До максималната степен, разрешена от приложимото законодателство, SAMSUNG няма да носи отговорност за загуби, вреди или отговорност по договор (включително за небрежност), закони за задължения на трети лица (включително претенции за непозволено увреждане и небрежност) или задължения, предвидени по закон или на каквото и да е друго юридическо основание, дори ако SAMSUNG е била изрично уведомена за риска от подобни загуби, (i) когато загубите са непреки, случайни, специални, последващи или включват наказателни или назидателни вреди, или (ii) за каквито и да е загуби на печалба, загуби на бизнес, загуби на възможност, загуби на данни; или (iii) са свързани с грешки, пропуски или прекъсвания, компютърни вируси, проблеми с връзката или свързаността или мрежови такси. 
11.3 До максималната степен, разрешена от приложимото законодателство, цялата финансова отговорност на SAMSUNG към Вас, възникваща от или във връзка с тези УУ, УСЛУГАТА или свързаните с нея въпроси, не трябва да превишава сумата, която сте платили на SAMSUNG или на филиал на SAMSUNG конкретно за тази УСЛУГА. 

11.4 Вие потвърждавате, че горепосочените разпоредби на клаузи 10 и 11 са разумни, имайки предвид преимуществата, които предоставят Услугите, и ще приемете подобен риск и/или ще се застраховате надлежно. 
11.5 ИЗКЛЮЧИТЕЛНО ВАЖНО Е ДА НАПРАВИТЕ РЕЗЕРВНО КОПИЕ НА ДАННИТЕ СИ НА ВАШЕТО УСТРОЙСТВОТО, ПРЕДИ ДА ИЗПОЛЗВАТЕ УСЛУГИТЕ, ЗА ДА ИЗБЕГНЕТЕ ЗАГУБА НА ДАННИ. ВИЕ ИЗРИЧНО ПОТВЪРЖДАВАТЕ И ПРИЕМАТЕ, ЧЕ SAMSUNG НЕ НОСИ ОТГОВОРНОСТ ЗА КАКВИТО И ДА Е ЗАГУБИ НА ДАННИ, ВЪЗНИКНАЛИ В РЕЗУЛТАТ НА ИЗПОЛЗВАНЕТО НА УСЛУГАТА.
12.	Обезщетяване
Следният текст важи само ако използвате УСЛУГАТА като част от Вашия бизнес, търговия или професия: Съгласявате се да обезщетявате, защитавате и не допускате причиняване на щети на SAMSUNG, нейни доставчици, служители и представители при каквито и да е претенции, загуби, щети и/или отговорности (включително такси и разходи за юридически услуги), произтичащи от незаконното използване на УСЛУГАТА от Ваша страна, нарушаването от Ваша страна на правата на трето лице или каквото и да е нарушение на настоящите УУ.
13.	Приложимо законодателство
Настоящите УУ се регулират от законите на юрисдикцията, на чиято територия е постоянният Ви адрес, без да се вземат предвид техните стълкновителни норми. Тези УУ не се регулират от Конвенцията за договорите за международна покупко-продажба на стоки на ООН, прилагането на която изрично се изключва. 
14.	Уреждане на спорове 
Ако сте потребител (ако този термин не е дефиниран по друг начин във Вашето местно законодателство, това означава „да не използвате УСЛУГАТА като част от Вашия бизнес, търговска дейност или професия“), тогава съдилищата, на чиято територия пребивавате, разполагат с неизключителната юрисдикция да изслушват и решават каквито и да е спорове, противоречия или различия, произтичащи от тези УУ или УСЛУГАТА. Ако не сте потребител и ако даден спор, противоречие или различие, произтичащи по някакъв начин от тези УУ или използването на УСЛУГАТА от Ваша страна, не може да се разреши по взаимно съгласие, той ще е предмет на арбитражно производство съгласно арбитражните правила на Международната търговска камара по местожителство/седалище на ответника. Независимо от предходното, Samsung има право да поиска обезпечителни мерки (или еквивалентен тип незабавна съдебна защита) във всеки съд на компетентната юрисдикция. Арбитражният процес ще се провежда на английски език.
15.	Жалби
Ако желаете да подадете жалба относно тези УУ, моля, свържете се с нас на:
https://www.samsung.com/global/galaxy/apps/samsung-members/
16.	Цялостно споразумение
Тези УУ представляват цялостното споразумение между Вас и Samsung във връзка с УСЛУГАТА и заменят всички предходни или същевременни устни или писмени комуникации, предложения и декларации по отношение на УСЛУГАТА или други съществени въпроси, обхванати от тези УУ. Ако която и да е клауза на тези УУ бъде счетена за нищожна, невалидна, неприложима или незаконосъобразна, останалите клаузи продължават да се прилагат с пълната им сила.
17.	Запазване на права при неупражняването им
Нереализирането от страна на Samsung на право на принудително изпълнение на разпоредбите на настоящите УУ или неизискването от страна на Samsung в който и да е момент на изпълнение от Ваша страна на която и да е от разпоредбите на тези УУ по никакъв начин не може да се тълкува като настоящ или бъдещ отказ от предявяване на претенции за изпълнение на разпоредбите, нито пък засяга по какъвто и да е начин правото на Samsung да приложи принудително подобна разпоредба след това. Изричният отказ на Samsung от която и да е разпоредба, условие или изискване на настоящите УУ не следва да се тълкува като освобождаване от бъдещо задължение за спазване на такава разпоредба, условие или изискване.
18.	Оставане в сила
Раздели 2, 10, 11 и 12 от настоящите УУ, както и всички други разпоредби, които по своята същност трябва да останат в сила, продължават да действат и след изтичането на срока или предсрочното прекратяване на настоящите УУ като валидни и обвързващи за страните.
19.	Заглавия
Заглавията в настоящите УУ са предназначени единствено за справка и не засягат смисъла или тълкуването на настоящите УУ.

[20/10/2021]
