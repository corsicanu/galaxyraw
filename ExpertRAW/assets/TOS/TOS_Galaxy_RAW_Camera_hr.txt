[Expert RAW] UVJETI PRUŽANJA USLUGE
VAŽNO – PAŽLJIVO PROČITAJTE. OVI UVJETI PRUŽANJA USLUGE („UVJETI”) PREDSTAVLJAJU PRAVNI SPORAZUM IZMEĐU VAS I TVRTKE SAMSUNG ELECTRONICS CO., LTD. („SAMSUNG”) I NJEZINIH POVEZANIH DRUŠTAVA (ZBIRNOG NAZIVA „SAMSUNG”) U POGLEDU [Expert RAW] I SVIH RELEVANTNIH POVEZANIH SOFTVERA ILI DOKUMENTACIJE (ZBIRNOG NAZIVA „USLUGA”) KOJE PRUŽAJU TVRTKA SAMSUNG, NJEZINA POVEZANA DRUŠTVA, DOBAVLJAČI TREĆE STRANE ILI DAVATELJI LICENCE. PRIHVAĆANJEM OVIH UVJETA SLAŽETE SE DA ĆETE BITI OBVEZANI OVIM UVJETIMA. AKO SE NE SLAŽETE S OVIM UVJETIMA, ONDA NEMOJTE INSTALIRATI NITI RABITI USLUGU. AKO SAMSUNG IZVRŠI PROMJENE U OVIM UVJETIMA PRUŽANJA USLUGE, SAMSUNG ĆE AKTUALIZIRATI TAKVE IZMIJENJENE UVJETE I OBAVIJESTIT ĆE VAS PRIJE BILO KAKVE MATERIJALNE IZMJENE OVIH UVJETA. MOŽETE PRESTATI RABITI USLUGU I DEINSTALIRATI JE AKO NE PRISTAJETE NA TAKVE IZMJENE, ALI AKO NASTAVITE RABITI USLUGU SMATRAT ĆE SE DA STE RAZUMJELI TE IZMJENE I PRIHVATILI IH.

OPIS USLUGE
USLUGA pruža značajke za izradu slika u poboljšanom RAW formatu kao i pregled i dijeljenje sadržaja.
* Imajte na umu da se slike izrađene ovom USLUGOM možda neće moći otvoriti na drugim uređajima ili uslugama koje ne podržavaju funkcionalnosti ove USLUGE.
* Imajte na umu da pri uporabi USLUGE u zatvorenom ili podzemnom okruženju gdje je GPS signal loš, lokacijske oznake mogu biti pogrešno zabilježene.

1.	Davanje licence
U skladu s odredbama ovih Uvjeta daje vam se ograničena, neisključiva i opoziva licenca za instaliranje, pristup i uporabu USLUGE. Usluge i značajke USLUGE ili njezine Aktualizacije (definirano u nastavku) mogu se razlikovati ili biti ograničene, uz prethodnu obavijest, ovisno o određenim čimbenicima uključujući, bez ograničenja, vašu zemlju, uređaj, operativni sustav ili mrežnog operatera. Osim ako nemate 18 godina ili više, ne smijete pristati na ove Uvjete niti rabiti USLUGU, osim ako vaš roditelj ili zakonski skrbnik ne razumiju i prihvate uvjete i odredbe ovih Uvjeta. Ako ste roditelj ili zakonski skrbnik koji osobi koja je mlađa od 18 godina („Maloljetnik”) dopušta uporabu USLUGE, slažete se da ćete: (i) nadzirati Maloljetnikovu uporabu USLUGE, (ii) preuzeti sve rizike u vezi s Maloljetnikovom uporabom USLUGE, (iii) u mjeri dopuštenoj primjenjivim zakonom, preuzeti svu odgovornost nastalu Maloljetnikovom uporabom USLUGE, (iv) osigurati točnost i istinitost svih informacija koje je Maloljetnik naveo, i (v) preuzeti odgovornost i obvezati se ovim Uvjetima za Maloljetnikov pristup USLUZI i uporabu USLUGE. Izričito prihvaćate činjenicu da se tvrtka Samsung odriče svih odgovornosti nastalih iz Maloljetnikove uporabe USLUGE.
Izričito potvrđujete i prihvaćate da USLUGU rabite na vlastiti rizik te da je cjelokupni rizik koji se odnosi na nedovoljnu kvalitetu, izvedbu, točnost i trud na vama. Uporabom USLUGE potvrđujete i prihvaćate da tvrtka Samsung nije odgovorna za bilo kakve povezane proizvode i/ili usluge treće strane te da nije materijalno ni kazneno odgovorna za sadržaj, oglašavanje, proizvode, usluge ili druge materijale koji su dostupni u sklopu usluge navedene treće strane.

2.	Pridržavanje prava i vlasništvo
Ova USLUGA sadrži softver i podatke koje pružaju treće strane. Prihvaćate da je USLUGA vlasništvo tvrtke Samsung i njezinih davatelja licence te da je zaštićena primjenjivim zakonima i sporazumima o autorskim pravima i drugim pravima intelektualnog vlasništva. Ovi Uvjeti i vaša uporaba USLUGE ne daju vam nikakvo vlasništvo u ili nad USLUGOM te dobivate samo ograničenu, osobnu, neisključivu, neprenosivu, licencu za uporabu USLUGE koja je opoziva u skladu s odredbama ovih Uvjeta. Ne smijete rabiti USLUGU za reprodukciju materijala zaštićenih autorskim pravima, kao ni materijala za koje nemate propisno ili zakonito odobrenje za reprodukciju.
3.	Ograničenja
Osim u mjeri u kojoj vam to dopuštaju obvezujući lokalni propisi, ne smijete (i) vršiti obrnuti inženjering, dekompilirati, rastavljati ni na bilo koji drugi način pokušati otkriti izvorni kôd ili algoritme USLUGE; (ii) izmijeniti ili isključiti značajke USLUGE; (iii) duplicirati i/ili stvarati izvedene radove temeljene na USLUZI; (iv) iznajmljivati, davati u zakup, posuđivati, podlicencirati ili pružati komercijalne usluge hostinga pomoću USLUGE; (v) svojom uporabom USLUGE kršiti naša prava intelektualnog vlasništva ili takva prava bilo koje treće strane (u mjeri u kojoj takva uporaba nije licencirana ovim Uvjetima); (vi) rabiti USLUGU na nezakonit način, u nezakonite svrhe ili na bilo koji način koji nije u skladu s ovim Uvjetima ili pak počiniti prijevaru ili zlonamjernu radnju, na primjer hakiranjem USLUGE ili umetanjem zlonamjernog koda, uključujući viruse ili štetne podatke u USLUGU ili bilo koji operativni sustav; (vii) rabiti USLUGU na način koji bi mogao oštetiti, isključiti, preopteretiti, onesposobiti ili ugroziti naše sustave ili sigurnost ili ometati druge korisnike; (viii) prikupljati ili sakupljati bilo koje informacije iz USLUGE ili naših sustava ili pokušavati dešifrirati komunikaciju s poslužiteljima USLUGE; i (ix) rabiti USLUGU da biste uznemiravali, prijetili ili naudili bilo kojoj drugoj osobi i/ili narušili njihovu privatnost ili pravo na poštovanje.
4.	Aktualizacija, promjena ili obustava USLUGE
Tvrtka Samsung može vam u bilo kojem trenutku pružiti ili učiniti dostupnim aktualizacije ili nadogradnje USLUGE („Aktualizacija”), uključujući, između ostalog, ispravke programskih pogrešaka, poboljšanja usluge, nova obilježja, brisanje postojećih funkcija ili izmjenu USLUGE. Međutim, potvrđujete i prihvaćate da vam tvrtka Samsung nije obvezna pružati Aktualizaciju. Aktualizacije su regulirane ovim UVJETIMA, osim ako su s takvim Aktualizacijama uključeni zasebni uvjeti i odredbe, a u tom slučaju ti zasebni uvjeti i odredbe reguliraju Aktualizacije. Aktualizacije za sigurnosni softver ili ključni ispravci programskih pogrešaka ili pak druge važne Aktualizacije mogu se automatski preuzeti i instalirati s obzirom na važnost pravodobnog primanja takvih Aktualizacija, a radi zaštite vas i drugih korisnika.
U najvećoj mogućoj mjeri koju dopušta primjenjivi zakon, tvrtka Samsung izričito zadržava pravo da izmijeni, obustavi, ukloni, ograniči uporabu ili onemogućiti pristup USLUZI ili bilo kojem njezinom dijelu, uz prethodnu obavijest. 
5.	Usluge i sadržaj trećih strana 
Usluge i/ili sadržaj trećih strana mogu vam također biti dostupni putem USLUGE. U mjeri dopuštenoj zakonom, Samsung odbacuje sva jamstva, uvjete i očitovanja u vezi s bilo kojim aspektom usluga ili sadržaja trećih strana uključujući, bez ograničenja, kvalitetu, preciznost, učinkovitost, nepostojanje virusa, poštovanje prava trećih strana te usklađenost s primjenjivim zakonima ili propisima. Uporaba usluga i sadržaja trećih strana može biti regulirana uvjetima uporabe, ugovorom o licenci, pravilima privatnosti ili drugim takvim sporazumima odgovarajućeg pružatelja usluga treće strane. Određeni dijelovi USLUGE mogu biti podložni licencama otvorenog koda, a odredbe tih licenci otvorenog koda mogu imati prvenstvo nad uvjetima i odredbama ovih UVJETA u pogledu tog dijela USLUGE.
6.	Prikupljanje i uporaba podataka
Tvrtka Samsung i/ili strane kojima je to povjerila tvrtka Samsung mogu prikupljati i rabiti informacije potrebne za pružanje USLUGE i Aktualizacija te poboljšanje USLUGE. S vašim će se informacijama u svakom trenutku postupati u skladu s primjenjivim zakonom i globalnim Pravilima privatnosti tvrtke Samsung, koje možete pogledati na: http://account.samsung.com/membership/pp.
7.	Podatkovni pristup 
Neke značajke USLUGE mogu zahtijevati da mobilni uređaj ima pristup Internetu te se na njih mogu primjenjivati ograničenja koja nameće vaš davatelj mrežnih ili internetskih usluga. USLUGA zahtijeva pristup Internetu putem vaše podatkovne mreže, što može rezultirati dodatnim troškovima, ovisno o vašoj tarifi. Osim toga, na mogućnost uporabe nekih značajki USLUGE mogu utjecati prikladnost i radna svojstva hardvera vašeg uređaja ili podatkovni pristup. Izričito potvrđujete i prihvaćate da Samsung nije odgovoran za dostupnost i brzinu podatkovne mreže i/ili podatkovni pristup.

8.	Usklađenost sa zakonima
Potvrđujete i slažete se da ćete se pridržavati svih primjenjivih zakona i propisa prilikom uporabe USLUGE, uključujući, bez ograničenja, sve primjenjive zakone i propise o ograničavanju izvoza. 
9.	Raskid
Ovi Uvjeti vrijede dok se ne raskinu. Ove UVJETE možete bilo kada raskinuti prestankom uporabe USLUGE te deinstaliranjem, brisanjem i, ako je moguće, vraćanjem cjelokupnog povezanog softvera, dokumentacijei ostalih materijala koje ste dobili od tvrtke Samsung, uključujući i njihove sigurnosne kopije. Ako se ne budete pridržavali ovih UVJETA, prava koja su vam dodijeljena ovim UVJETIMA bit će automatski poništena bez obavijesti iz tvrtke Samsung. Nakon raskida ovih UVJETA (ili ako je Samsung raskinuo UVJETE, neposredno nakon što budete obaviješteni o raskidu), morate odmah prestati rabiti USLUGU. Da bude jasnije, tvrtka Samsung može raskinuti ove Uvjete i USLUGU uz prethodnu obavijest od trideset (30) dana unaprijed (npr. putem web-stranice usluge, skočne poruke u aplikaciji, poruke e-pošte itd.).
10.	Odricanje od jamstva
U NAJVEĆOJ MOGUĆOJ MJERI DOPUŠTENOJ PRIMJENJIVIM ZAKONOM, OVA SE USLUGA PRUŽA „U STANJU U KOJEM JEST” TE „PREMA DOSTUPNOSTI” BEZ IKAKVIH JAMSTAVA ILI UGOVORNIH UVJETA TVRTKE SAMSUNG, BILO IZRIČITIH ILI PODRAZUMIJEVANIH. U NAJVEĆOJ MOGUĆOJ MJERI DOPUŠTENOJ PRIMJENJIVIM ZAKONOM, TVRTKA SAMSUNG ODBACUJE SVA JAMSTVA ILI OSTALE UVJETE, IZRIČITE, PODRAZUMIJEVANE ILI ZAKONSKE, UKLJUČUJUĆI, BEZ OGRANIČENJA, PODRAZUMIJEVANA JAMSTVA ILI UVJETE UTRŽIVOSTI, ZADOVOLJAVAJUĆE KVALITETE, PRIKLADNOSTI ZA ODREĐENU SVRHU, POUZDANOSTI ILI DOSTUPNOSTI, PRECIZNOSTI, NEPOSTOJANJA VIRUSA, NEOMETANOG UŽIVANJA, NEKRŠENJA PRAVA TREĆE STRANE ILI DRUGIH PRAVA. NEKE JURISDIKCIJE NE DOPUŠTAJU ISKLJUČENJA ILI OGRANIČENJA PODRAZUMIJEVANIH JAMSTAVA PA SE PRETHODNO NAVEDENA ISKLJUČENJA ILI OGRANIČENJA MOŽDA NE ODNOSE NA VAS. NIKAKVI SAVJETI NI INFORMACIJE, BILO USMENE ILI PISANE, KOJE STE DOBILI OD TVRTKE SAMSUNG ILI NJEZINIH POVEZANIH DRUŠTAVA NEĆE SE SMATRATI OSNOVOM ZA IZMJENU OVE IZJAVE O ODRICANJU OD ODGOVORNOSTI TVRTKE SAMSUNG U POGLEDU JAMSTVA ZA USLUGU, NITI ĆE SE SMATRATI BILO KAKVIM JAMSTVOM TVRTKE SAMSUNG. 
NE OGRANIČAVAJUĆI PRETHODNU IZJAVU O ODRICANJU OD ODGOVORNOSTI I U NAJVEĆOJ MOGUĆOJ MJERI U KOJOJ TO DOPUŠTA PRIMJENJIVI ZAKON, TVRTKA SAMSUNG NE DAJE NIKAKVE IZJAVE NI JAMSTVA DA ĆE USLUGA I NJEZIN SADRŽAJ (i) RADITI BEZ PREKIDA, PRAVODOBNO, SIGURNO I BEZ POGREŠAKA; (ii) UVIJEK BITI DOSTUPNI I DA NEĆE SADRŽAVATI ŠTETNE KOMPONENTE ILI POGREŠKE; (iii) BITI SIGURNI ILI OTPORNI (UKLJUČUJUĆI SADRŽAJ ISPORUČEN VAMA ILI INFORMACIJE KOJE STE VI POSLALI) NA NEOVLAŠTENE PRISTUPE; ILI (iv) DA ĆE BITI TOČNI, CJELOVITI ILI POUZDANI, DA ĆETE BITI ZADOVOLJNI KVALITETOM USLUGE ILI DA ĆE SE POGREŠKE ISPRAVITI.

11.	Ograničenje odgovornosti
11.1 Samsung i vi ne ograničavate i ne isključujete odgovornost za bilo koju vrstu gubitka ili štete za koju se odgovornost po primjenjivim zakonima ne može isključiti ili ograničiti, u mjeri u kojoj primjenjivi zakoni onemogućuju takvo isključenje ili ograničenje ili u mjeri u kojoj nadležni sud presudi da takvo isključenje ili ograničenje ne bi bilo djelotvorno prema primjenjivim zakonima. 
11.2 U najvećoj mjeri dopuštenoj važećim zakonom, SAMSUNG nije odgovoran za gubitak, štetu ili odgovornost u skladu s ugovorom (uključujući nemar), zakonima o obvezama treće strane (uključujući potraživanja u vezi s „izvanugovornom odgovornošću” i nemarom) ili zakonskim obvezama ili bilo kojom drugom pravnom osnovom, čak i ako je SAMSUNG izričito obaviješten o riziku od takvog gubitka (i) ako je gubitak neizravan, slučajan, poseban, posljedičan ili sadrži primjerne ili kaznene štete, ili (ii) za bilo kakav gubitak zarade, gubitak posla, gubitak prilike, gubitak podataka, ili (iii) odnosi se na pogreške, propuste ili prekide, računalne viruse, probleme s vezom ili povezivanjem ili mrežne troškove. 
11.3 U najvećoj mjeri dopuštenoj važećim zakonom, ukupna financijska obveza SAMSUNGA prema vama koja proizlazi iz ili u vezi s ovim Uvjetima, USLUGA ili srodna pitanja neće premašiti iznos koji ste SAMSUNGU ili SAMSUNGOVOM povezanom društvu platili posebno za ovu USLUGU. 

11.4 Prihvaćate da su gore navedene odredbe članaka 10. i 11. razumne s obzirom na pogodnosti Usluga i prihvaćate taj rizik i/ili primjereno ćete se osigurati. 
11.5 SVAKAKO JE POTREBNO DA PRIJE uporabe USLUGA IZRADITE SIGURNOSNE KOPIJE PODATAKA NA SVOM UREĐAJU KAKO BISTE SPRIJEČILI SVAKI GUBITAK PODATAKA. IZRIČITO POTVRĐUJETE I PRIHVAĆATE DA SAMSUNG NIJE ODGOVORAN ZA GUBITAK PODATAKA UZROKOVAN uporabom USLUGE.
12.	Zaštita od zahtjeva za naknadu štete
Sljedeći se tekst primjenjuje samo ako rabite USLUGU u sklopu svog poslovanja, djelatnosti ili struke: Slažete se da ćete obeštetiti, braniti i osloboditi od odgovornosti tvrtku SAMSUNG, njezina povezana društva, izvođače, zaposlenike i agente u slučaju bilo kakvih potraživanja, gubitaka, šteta i/ili odgovornosti (uključujući pravne naknade i troškove) koje proizlaze iz vaše nezakonite uporabe USLUGE, vašeg kršenja prava bilo koje treće strane ili bilo kojeg kršenja ovih UVJETA.
13.	Primjenjivi zakon
Ovi UVJETI regulirani su zakonima države vašeg prebivališta, bez obzira na sukob zakonskih odredbi. Ovi Uvjeti nisu regulirani Konvencijom UN-a o ugovorima o međunarodnoj prodaji robe, i njezina je primjena izričito isključena. 
14.	Rješavanje sporova 
Ako ste potrošač (a ako taj pojam nije drukčije određen lokalnim zakonima, to znači da „USLUGU ne rabite u sklopu poslovanja, djelatnosti ili struke”), tada sudovi na području vašeg prebivališta imaju neisključivu nadležnost za rasprave i presude u svakom sporu, neslaganju ili razlici u mišljenju koji proizlaze iz ovih UVJETA ili USLUGE. Ako niste potrošač i ako se spor, neslaganje ili razlika u mišljenju koji na bilo koji način proizlaze iz ovih UVJETA ili vaše uporabe USLUGE ne riješe na prijateljski način, podliježu arbitražnom postupku prema arbitražnim pravilima Međunarodne trgovačke komore na mjestu tuženika. Bez obzira na prethodno navedeno, tvrtka Samsung može zahtijevati primjenu privremenog sudskog naloga (ili ekvivalentne vrste hitne pravne mjere) na bilo kojem nadležnom sudu. Arbitražne rasprave odvijaju se na engleskom jeziku.
15.	PRITUŽBE
Ako želite uložiti pritužbu u svezi s ovim Uvjetima, obratite nam se na:
https://www.samsung.com/global/galaxy/apps/samsung-members/
16.	Cijeli ugovor
Ovi UVJETI predstavljaju cijeli ugovor između vas i tvrtke Samsung u vezi s USLUGOM i zamjenjuju sve prijašnje ili sadašnje usmene ili pisane predstavke, prijedloge i očitovanja u vezi s USLUGOM ili bilo kojom drugom stavkom ovih UVJETA. Ako se utvrdi da je bilo koja odredba ovih Uvjeta ništetna, nevaljana, neprovediva ili nezakonita, ostale odredbe u potpunosti ostaju na snazi.
17.	Bez odricanja
Ako tvrtka Samsung u bilo kojem trenutku ne provede bilo koju od odredbi ovih Uvjeta ili ako tvrtka Samsung od vas ne zahtijeva da provedete bilo koju od odredbi ovih Uvjeta, to se ni u kojem slučaju ne smije protumačiti kao sadašnje ili buduće odricanje od takvih odredbi niti će ni na koji način utjecati na pravo tvrtke Samsung da naknadno provede te odredbe. Izričito odricanje tvrtke Samsung od bilo koje odredbe, uvjeta ili zahtjeva sadržanog u ovim Uvjetima ne predstavlja odricanje ni od kakve buduće obveze pridržavanja te odredbe, uvjeta ili zahtjeva.
18.	Nastavak valjanosti
Članci 2., 10., 11. i 12. ovih Uvjeta, kao i bilo koja druga odredba koja bi prema svojem sadržaju trebala ostati na snazi, ostaju valjani i obvezujući i nakon isteka ili prijevremenog raskida ovih Uvjeta.
19.	Podnaslovi
Podnaslovi sadržani u ovim Uvjetima služe isključivo kao referenca te ne utječu na značenje i tumačenje ovih Uvjeta.

[20/10/2021]
