[Expert RAW] USLOVI KORIŠĆENJA
VAŽNO – PAŽLJIVO PROČITAJTE. OVI USLOVI KORIŠĆENJA USLUGE („UKU”) PREDSTAVLJAJU PRAVNI UGOVOR IZMEĐU VAS I KOMPANIJE SAMSUNG ELECTRONICS CO., LTD. I NJENIH POVEZANIH DRUŠTAVA (POD ZAJEDNIČKIM NAZIVOM „SAMSUNG”) O KORIŠĆENJU [Expert RAW] I ODGOVARAJUĆEG SOFTVERA ILI DOKUMENTACIJE (POD ZAJEDNIČKIM NAZIVOM „USLUGA“) KOJE OBEZBEĐUJE KOMPANIJA SAMSUNG, NJENA POVEZANA DRUŠTVA, DOBAVLJAČI TREĆIH STRANA I/ILI DAVAOCI LICENCI. PRIHVATANJEM OVIH UKU PRIHVATATE DA VAS OVI UKU OBAVEZUJU. AKO NE PRIHVATATE UKU, NEMOJTE DA INSTALIRATE NITI KORISTITE USLUGU. AKO KOMPANIJA SAMSUNG PROMENI OVE USLOVE KORIŠĆENJA, KOMPANIJA SAMSUNG ĆE AŽURIRATI TE REVIDIRANE USLOVE KORIŠĆENJA I OBAVESTITI VAS O TOME PRE NEGO ŠTO IZVRŠI BILO KAKVE MATERIJALNE IZMENE OVIH USLOVA KORIŠĆENJA. AKO NISTE SAGLASNI SA IZMENAMA, MOŽETE DA PRESTANETE DA KORISTITE ILI DA DEINSTALIRATE OVU USLUGU U BILO KOM TRENUTKU, ALI AKO NASTAVITE DA KORISTITE OVU USLUGU, SMATRAĆE SE DA STE RAZUMELI I PRIHVATILI NAVEDENE IZMENE.

OPIS USLUGE
Ova USLUGA pruža funkcije izrade slika u unapređenom RAW formatu, kao i prikaz i deljenje sadržaja.
* Napominjemo da slike izrađene korišćenjem ove USLUGE možda neće moći da se otvore na drugim uređajima ili uslugama koje ne podržavaju funkcionalnosti ove USLUGE.
* Napominjemo da prilikom korišćenja ove USLUGE unutra ili u prostorima ispod nivoa zemlje gde prijem GPS signala nije dobar možda neće biti tačno snimljene oznake lokacije.

1.	Dodeljivanje licence
U skladu sa uslovima i odredbama ovih UKU, odobrava vam se ograničena, neisključiva i opoziva licenca za instaliranje, pristup i korišćenje USLUGE. Usluge i funkcije koje pružaju USLUGA ili ažuriranje (definisani u nastavku) mogu se razlikovati ili biti ograničeni bez najave u zavisnosti od određenih faktora, uključujući, bez ograničenja, zemlju, uređaj, operativni sistem ili mrežnog operatera. Ukoliko nemate najmanje 18 godina, nije vam dozvoljeno prihvatanje ovih UKU niti korišćenje USLUGE, osim ako je vaš roditelj ili zakonski staratelj razumeo uslove i odredbe ovih UKU i saglasio se sa njima. Ako ste roditelj ili zakonski staratelj koji dozvoljava osobi mlađoj od 18 godina („maloletno lice”) da koristi USLUGU, vi prihvatate da: (i) nadzirete maloletno lice dok koristi USLUGU; (ii) preuzimate na sebe sve rizike povezane sa korišćenjem USLUGE od strane maloletnog lica; (iii) preuzimate na sebe svaku odgovornost proisteklu iz korišćenja USLUGE od strane maloletnog lica; (iv) obezbeđujete tačnost i istinitost svih informacija koje dostavi maloletno lice; i (v) preuzimate odgovornost i obaveze iz ovih UKU za pristup maloletnog lica USLUZI i korišćenje USLUGE od strane maloletnog lica. Izričito se slažete da kompanija Samsung ne snosi bilo kakvu odgovornost koja proizlazi iz korišćenja USLUGE od strane Maloletnog lica.
Izričito potvrđujete i prihvatate da je korišćenje USLUGE na vaš sopstveni rizik i da je čitav rizik koji se tiče nezadovoljavajućeg kvaliteta, performansi, tačnosti i truda na vama. Korišćenjem USLUGE, potvrđujete i prihvatate da kompanija Samsung nije odgovorna za bilo koje relevantne proizvode i/ili usluge treće strane i nije odgovorna niti snosi odgovornost za bilo kakav sadržaj, oglašavanje, proizvode, usluge ili druge materijale dostupne putem tih usluga trećeg lica.

2.	Zadržavanje prava i vlasništva
Ova USLUGA sadrži softver i podatke koje obezbeđuju treće strane. Potvrđujete da je USLUGA u vlasništvu kompanije Samsung i njenih davalaca licenci, kao i da je zaštićena važećim autorskim pravom i drugim zakonima i ugovorima o intelektualnoj svojini. Ovim UKU i vašim korišćenjem USLUGE ne odobrava vam se nikakav vlasnički interes u vezi sa USLUGOM, a odobrava vam se samo ograničena, lična, neisključiva i neprenosiva licenca za korišćenje USLUGE u skladu sa ovim UKU. Ne smete da koristite USLUGU za reprodukovanje materijala zaštićenih autorskim pravima, odnosno materijala za čije reprodukovanje nemate pravo niti pravno odobrenje.
3.	Ograničenja
Osim u meri u kojoj vam lokalni zakon obavezno pruža tu mogućnost, ne smete da (i) vršite obrnuto inženjerstvo, dekompajlirate niti rastavljate kod, odnosno na drugi način pokušavate da otkrijete izvorni kod ili algoritme USLUGE; (ii) modifikujete ili onemogućavate funkcije USLUGE; (iii) preslikavate i/ili pravite izvedene proizvode zasnovane na USLUZI; (iv) iznajmljujete, dajete u zakup, pozajmljujete, podlicencirate USLUGU, ili pomoću nje pružate usluge komercijalnog hostinga; (v) kršite prava intelektualne svojine – nas ili neke treće strane – u vezi sa vašim korišćenjem USLUGE (ako takvo korišćenje nije licencirano ovim UKU); (vi) koristite USLUGU na nezakonit način, za nezakonite svrhe ili na način koji nije u skladu sa ovim UKU, odnosno, da se ponašate obmanjujuće ili zlonamerno – na primer, hakovanjem ili ubacivanjem zlonamernog koda, uključujući viruse, odnosno štetnih podataka, u USLUGU ili operativni sistem; (vii) koristite USLUGU na način koji bi mogao da ošteti, onemogući, preoptereti, uništi ili ugrozi naše sisteme odnosno bezbednost, ili da ometa druge korisnike; niti da (viii) prikupljate bilo kakve informacije ili podatke iz USLUGE, odnosno sa naših sistema, ili da pokretanjem USLUGE pokušate da dešifrujete prenose sa servera ili na servere i (ix) koristite USLUGU da biste maltretirali, pretili i naneli štetu bilo kojoj osobi i/ili prekršili njenu privatnost ili pravo na dostojanstvo.
4.	Ažuriranje, promena ili obustavljanje USLUGE
Kompanija Samsung u svakom trenutku može da obezbedi, odnosno stavi na raspolaganje, ažuriranja ili nadogradnje USLUGE („Ažuriranja”), uključujući, bez ograničenja, ispravke grešaka, poboljšanja usluge, nove funkcije, brisanje postojećih funkcija ili izmenu USLUGE. Međutim, potvrđujete i prihvatate da Samsung nije u obavezi da vam obezbedi Ažuriranja. Ažuriranja će se uređivati ovim UKU, osim ako za ta ažuriranja nisu obezbeđeni posebni uslovi i odredbe, u kom slučaju će se ažuriranja uređivati tim posebnim uslovima i odredbama. Ažuriranja softvera za bezbednost, ispravke kritičnih grešaka ili druga važna ažuriranja mogu se automatski preuzeti i instalirati, s obzirom na to koliko je pravovremeno dobijanje takvih ažuriranja važno za vašu zaštitu i zaštitu drugih korisnika.
U meri u kojoj dozvoljava primenjivi zakon, Samsung izričito zadržava pravo da promeni, obustavi, ukloni, ograniči korišćenje ili onemogući pristup USLUGAMA ili bilo kojem njihovom delu, isključivo uz prethodno obaveštenje. 
5.	Usluge i sadržaji treće strane 
Putem USLUGE na raspolaganju vam mogu biti i usluge i/ili sadržaji treće strane. U meri dozvoljenoj zakonom, kompanija Samsung se odriče odgovornosti u pogledu svih garancija, uslova ili izjava za sve usluge ili sadržaje treće strane u svim aspektima, uključujući, bez ograničenja, kvalitet, preciznost, delotvornost, odsustvo virusa, poštovanje prava treće strane i usklađenost sa važećim zakonima i propisima. Korišćenje usluga i sadržaja treće strane može se uređivati uslovima korišćenja, ugovorom o licenciranju, politikom privatnosti ili drugim takvim ugovorom te treće strane. Određeni delovi USLUGE mogu da podležu licencama otvorenog koda, u kojima uslovi korišćenja takvih licenci otvorenog koda mogu imati prednost u odnosu na uslove i odredbe ovih UKU u vezi sa tim delom USLUGE.
6.	Prikupljanje i korišćenje podataka
Kompanija Samsung i/ili strane kojima ona to poveri mogu da prikupljaju i koriste informacije neophodne za pružanje ove USLUGE i za ažuriranja, kao i za unapređenje ili poboljšanje USLUGE. Vaše informacije će se u svakom trenutku tretirati u skladu sa važećim zakonom i Politikom privatnosti kompanije Samsung, koju možete pogledati na adresi https://account.samsung.com/membership/pp.
7.	Pristup podacima
Neke funkcije USLUGE mogu da zahtevaju da vaš mobilni uređaj ima pristup internetu i mogu da budu podložne ograničenjima nametnutim od strane vaše mreže ili dobavljača internet usluga. Za ovu USLUGU može biti potreban pristup mreži za prenos podataka, što može dovesti do dodatnih troškova u zavisnosti od vašeg tarifnog paketa. Pored toga, na vaše korišćenje nekih funkcija USLUGE mogu da utiču pogodnost i performanse hardvera uređaja ili pristup podacima. Izričito potvrđujete i slažete se da Samsung ne snosi odgovornost za dostupnost i brzinu mreže za prenos podataka i/ili pristupa podacima.

8.	Usklađenost sa zakonom
Potvrđujete i prihvatate da ćete poštovati sve važeće zakone i propise prilikom korišćenja USLUGE, uključujući, bez ograničenja, sve važeće zakone i propise o ograničenju izvoza. 
9.	Prestanak važenja
Ovi UKU ostaju na snazi do prestanka važenja. Ove UKU možete ukinuti ako prestanete da koristite USLUGU i deinstalirate, izbrišete i vratite sav povezani softver, dokumentaciju i druge materijale koje vam je dostavila kompanija Samsung, kao i sve njihove rezervne kopije. Ako se ne budete pridržavali ovih UKU, vaša prava zasnovana na njima biće automatski ukinuta, bez obaveštenja od kompanije Samsung. Nakon raskidanja ovih UKU (ili u slučaju da je kompanija Samsung raskinula ove UKU, odmah nakon što saznate da je došlo do takvog raskidanja), morate odmah da prekinete svaku upotrebu USLUGE. Radi jasnoće, kompanija Samsung može u svakom trenutku i bez obaveštenja ukinuti ove UKU i USLUGU uz prethodno obaveštenje od trideset (30) dana (npr. putem sajta usluge, iskačućeg prozora u aplikaciji, e-pošte ili na drugi način).
10.	Odricanje odgovornosti za garanciju
U NAJVEĆOJ MOGUĆOJ MERI DOZVOLJENOJ VAŽEĆIM ZAKONOM, USLUGA SE PRUŽA U ORIGINALNOM OBLIKU I PREMA DOSTUPNOSTI, BEZ GARANCIJA ILI UGOVORNIH USLOVA KOMPANIJE SAMSUNG BILO KOJE VRSTE, IZRIČITIH ILI PODRAZUMEVANIH. U NAJVEĆOJ MOGUĆOJ MERI DOZVOLJENOJ VAŽEĆIM ZAKONOM, KOMPANIJA SAMSUNG SE ODRIČE ODGOVORNOSTI U POGLEDU SVIH GARANCIJA ILI DRUGIH USLOVA IZREČENIH, PODRAZUMEVANIH ODNOSNO ZAKONSKIH, UKLJUČUJUĆI, BEZ OGRANIČENJA, PODRAZUMEVANE GARANCIJE ILI USLOVE POGODNOSTI ZA TRGOVINU, ZADOVOLJAVAJUĆI KVALITET, POGODNOST ZA ODREĐENU NAMENU, POUZDANOST ILI DOSTUPNOST, PRECIZNOST, NEPOSTOJANJE VIRUSA, NEOMETANO KORIŠĆENJE, POŠTOVANJE PRAVA TREĆE STRANE I DRUGIH PRAVA. U POJEDINIM OBLASTIMA NADLEŽNOSTI NE DOZVOLJAVAJU SE IZUZIMANJA ILI OGRANIČAVANJA PODRAZUMEVANIH GARANCIJA PA SE NAVEDENA IZUZIMANJA ILI OGRANIČENJA MOŽDA NE ODNOSE NA VAS. NIKAKVI SAVETI ILI INFORMACIJE, USMENI ILI PISANI, DOBIJENI OD KOMPANIJE SAMSUNG ILI NJENIH POVEZANIH DRUŠTAVA, NEĆE SE SMATRATI IZMENOM OVOG ODRICANJA ODGOVORNOSTI KOMPANIJE SAMSUNG U POGLEDU GARANCIJE ZA USLUGU, NITI BILO KOJOM VRSTOM GARANCIJE KOMPANIJE SAMSUNG. 
NE OGRANIČAVAJUĆI PRETHODNO ODRICANJE ODGOVORNOSTI I U NAJVEĆOJ MOGUĆOJ MERI DOZVOLJENOJ VAŽEĆIM ZAKONOM, KOMPANIJA SAMSUNG NE TVRDI, NE JAMČI NITI GARANTUJE DA ĆE USLUGA ILI NJEN SADRŽAJ (i) RADITI BEZ PREKIDA, BLAGOVREMENO, BEZBEDNO ILI BEZ GREŠKE, (ii) UVEK BITI DOSTUPNI ILI BEZ ŠTETNIH KOMPONENTI ILI GREŠAKA, (iii) BITI BEZBEDNI (UKLJUČUJUĆI SADRŽAJ KOJI VAM JE DOSTAVLJEN ILI INFORMACIJE KOJE STE VI DOSTAVILI) OD NEOVLAŠĆENOG PRISTUPA NITI DA ĆE BITI OTPORNI NA NJEGA, ILI (iv) BITI TAČNI, KOMPLETNI ILI POUZDANI, DA ĆE KVALITET USLUGE ZADOVOLJITI VAŠA OČEKIVANJA ILI DA ĆE GREŠKE BITI ISPRAVLJENE.

11.	Ograničenje odgovornosti
11.1. Kompanija SAMSUNG i vi nemate ograničenu odgovornost, niti ste izuzeti od odgovornosti, ni za jednu vrstu gubitka ili štete za koje odgovornost, prema važećem zakonu, ne može biti izuzeta ni ograničena, u meri u kojoj se važećim zakonom sprečavaju takva izuzeća ili ograničenja, odnosno u meri u kojoj nadležni sud odluči da bi takvo izuzeće ili ograničenje bili ništavi u skladu s važećim zakonom. 

11.2. U najvećoj meri dozvoljenoj važećim zakonom, kompanija SAMSUNG neće biti odgovorna za gubitak, oštećenje ili ugovornu obavezu (uključujući nemar), zakonske obaveze trećih lica (uključujući optužbe za štetu i nemar), odnosno zakonske obaveze ili bilo koje obaveze zasnovane na zakonu, čak ni ako je kompanija SAMSUNG izričito obaveštena o postojanju rizika za takav gubitak (i) ako je gubitak indirektan, slučajan, poseban, posledičan, odnosno obuhvata opominjuća ili kaznena obeštećenja, odnosno (ii) ako je reč o gubitku profita, poslovanja, poslovnih prilika, podataka ili (iii) ako se gubitak odnosi na greške, propuste ili prekide, računarske viruse, probleme sa vezom ili povezivanjem, odnosno na troškove mreže. 
11.3 U najvećoj meri dozvoljenoj važećim zakonom, celokupna finansijska odgovornost kompanije SAMSUNG, prema vama usled ili u vezi sa ovim UKU, USLUGOM ili povezanim stvarima neće prelaziti sumu koju ste platili kompaniji SAMSUNG ili povezanim društvima kompanije SAMSUNG za ovu konkretnu USLUGU. 

11.4. Potvrđujete da su navedene odredbe klauzula 10 i 11 razumne, s obzirom na prednosti Usluga, i da ćete prihvatiti takav rizik i/ili se osigurati shodno tome. 
11.5. OD KLJUČNOG JE ZNAČAJA DA NAPRAVITE REZERVNU KOPIJU PODATAKA NA UREĐAJU PRE KORIŠĆENJA USLUGA, KAKO SE PODACI NE BI IZGUBILI. IZRIČITO POTVRĐUJETE I SLAŽETE SE DA KOMPANIJA SAMSUNG NE SNOSI ODGOVORNOST ZA BILO KAKAV GUBITAK PODATAKA KOJI PROISTIČE IZ KORIŠĆENJA USLUGE.
12.	Obeštećenje
Sledeći tekst se primenjuje samo ako koristite USLUGU u okviru poslovanja, zanata ili profesije: Slažete se da ćete obeštetiti, braniti i štititi kompaniju SAMSUNG, njene ugovarače, izvođače, zaposlene i agente od bilo kakvih potraživanja, gubitaka, štete i/ili odgovornosti (uključujući pravne takse i troškove) koji nastanu kao posledica vašeg korišćenja USLUGE, kršenja prava treće strane ili bilo kakvog kršenja ovih UKU.
13.	Važeći zakon
Ovi UKU se uređuju zakonima oblasti nadležnosti u kojoj živite, bez obzira na sukob između zakonskih odredbi. Ovi UKU nisu regulisani Konvencijom Ujedinjenih nacija o ugovorima za međunarodnu prodaju robe, čija se primena izričito izuzima. 

14.	Rešavanje sporova 
Ako ste potrošač (i ako ovaj termin nije drugačije definisan vašim lokalnim zakonom, što znači da „ne koristite USLUGU u okviru poslovanja, trgovine ili profesije“), sudovi na teritoriji na kojoj živite imaju neisključivu nadležnost da saslušaju i odluče o svim sporovima, raspravama ili razlikama proisteklim iz ovih UKU odnosno USLUGE. Ako niste potrošač i ako se spor, neslaganje ili razlika koji su na bilo koji način proistekli iz ovih UKU ili vašeg korišćenja USLUGE ne reše mirnim putem, oni podležu arbitražnom postupku prema arbitražnim pravilima Međunarodne trgovinske organizacije kao nadležne institucije. Bez obzira na prethodno navedeno, kompanija Samsung može da zatraži zaštitni pravni lek (ili ekvivalentan tip hitne pravne zaštite) u svakom nadležnom sudu. Arbitražne rasprave vodiće se na engleskom jeziku.
15.	Žalbe
Ako želite da podnesete žalbu u pogledu ovih UKU, kontaktirajte nas na:
https://www.samsung.com/global/galaxy/apps/samsung-members/
16.	Kompletan ugovor
Ovi UKU predstavljaju kompletan ugovor između vas i kompanije Samsung u vezi sa USLUGOM i imaju prednost u odnosu na svu prethodnu i sadašnju usmenu i pisanu komunikaciju, predloge i izjave u vezi sa USLUGOM ili svim drugim pitanjima iz ovih UKU. Ako se neka odredba ovih UKU smatra ništavom, nevažećom, neprimenjivom ili nezakonitom, druge odredbe ostaju u potpunosti na snazi.
17.	Bez odricanja
Nemogućnost kompanije Samsung da u bilo kom trenutku sprovede odredbe ovih UKU ili nemogućnost kompanije Samsung da u bilo kom trenutku zatraži od vas da ispunite neku od odredbi ovih UKU ni u kom slučaju se neće tumačiti kao trenutno ili buduće odricanje tih odredbi niti će na bilo koji način uticati na pravo kompanije Samsung da potom sprovede tu odredbu. Izričito odricanje kompanije Samsung bilo koje odredbe, uslova ili zahteva ovih UKU neće predstavljati odricanje bilo koje buduće obaveze poštovanja te odredbe, tog uslova ili tog zahteva.


18.	Nastavak važenja
Odeljci 2, 10, 11 i 12 ovih UKU i druge odredbe koje bi po svojoj prirodi trebalo da ostanu na snazi, nastaviće da važe posle isteka ili ranijeg raskida ovih UKU i ostaće važeće i obavezujuće.
19.	Zaglavlja
Zaglavlja koja se nalaze u ovim UKU služe isključivo kao referenca i neće uticati na značenje ili tumačenje ovih UKU.

[20.10.2021.]
