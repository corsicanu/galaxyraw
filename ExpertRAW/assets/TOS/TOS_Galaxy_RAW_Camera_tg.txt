[Expert RAW] ШАРТҲОИ ХИЗМАТРАСОНӢ
МУҲИМ – БОДИҚҚАТ ХОНЕД. ИН ШАРТҲОИ ХИЗМАТРАСОНӢ ("ШХ") ШАРТНОМА ҚОНУНӢ БАЙНИ ШУМО ВА ШИРКАТИ "SAMSUNG CO., LTD." ВА ШИРКАТҲОИ ФАРЪИИ ОН (ДАР МАҶМУЪ "SAMSUNG") БАРОИ [Expert RAW] ВА ҲАР ГУНА НАРМАФЗОР Ё ҲУҶҶАТҲОИ ОН (ДАР МАҶМУЪ "ХИЗМАТРАСОНӢ") МЕБОШАД, КИ АЗ ҶОНИБИ SAMSUNG, ШИРКАТҲОИ ФАРЪИИ ОН Ё МОЛРАСОНҲОИ ТАРАФҲОИ СЕЮМ Ё ИҶОЗАТНОМАДИҲАНДАГОНИ ОН ПЕШНИҲОД КАРДА МЕШАВАНД. БО ҚАБУЛ КАРДАНИ ИН ШХ ШУМО РОЗӢ МЕШАВЕД, КИ ИН ШХ-ро РИОЯ КУНЕД. АГАР SAMSUNG БА ИН ШХ ТАҒЙИРОТ ВОРИД НАМОЯД, ПАС SAMSUNG ШХ-И АЗНАВДИДАБАРОМАДАШУДАРО НАВСОЗӢ МЕКУНАД ВА ПЕШ АЗ ҲАР ГУНА ТАҒЙИРОТИ НАЗАРРАС БА ИН ШХ ШУМОРО ОГОҲ МЕКУНАД. АГАР ШУМО БО ЧУНИН ТАҒЙИРОТ РОЗӢ НАШАВЕД, ШУМО МЕТАВОНЕД ИСТИФОДАИ ОНРО ҚАТЪ НАМОЕД ВА НАСБИ ХИЗМАТРАСОНИРО ДАР ВАҚТИ ДИЛХОҲ ЛАҒВ КУНЕД, ВАЛЕ БО ИДОМА ДОДАНИ ИСТИФОДАИ ХИЗМАТРАСОНӢ ШУМО ЧУНИН ҲИСОБИДА МЕШАВЕД, КИ ОНҲОРО ФАҲМИДЕД ВА ҚАБУЛ КАРДЕД.

ТАВСИФИ ХИДМАТ
Ин Хизматрасонӣ хусусиятҳоро барои аксгирӣ дар формати RAW, инчунин барои намоиш ва мубодилаи муҳтаво пешниҳод мекунад.
* Лутфан таваҷҷуҳ намоед, ки тасвирҳои бо ин Хизматрасонӣ гирифташуда метавонанд дар дигар дастгоҳҳо ё хизматрасониҳо, ки функсияҳои ин ХИЗМАТРАСОНИҲОРО дастгирӣ намекунанд, кушода нашаванд.
 * Лутфан таваҷҷуҳ намоед, ки вақте ин ХИЗМАТРАСОНӢ дар муҳити дохили бино ё зери замин истифода бурда мешавад, ки дар он ҷо қабули GPS хуб нест, тегҳои макон метавонанд нодуруст сабт карда шаванд.
1.	Додани иҷозатнома
Мувофиқи шартҳои ин ШХ ба шумо иҷозатномаи маҳдуд, ғайриистисноӣ ва бозхостшаванда барои насб кардан, дастрасӣ пайдо кардан ва истифода бурдани ХИЗМАТРАСОНӢ дода мешавад. Хизматрасониҳо ва хусусиятҳои пешкашнамудаи ХИЗМАТРАСОНӢ ё Навсозии он (дар поён шарҳ дода шудааст) метавонанд вобаста ба баъзе омилҳо, аз ҷумла бидуни маҳдудият кишвар, дастгоҳ, системаи омил ё оператори шабакаи шумо, фарқ кунанд ё маҳдуд бошанд. Агар шумо 18 сола ё калонтар набошед, ба шумо иҷозат дода намешавад, ки ин ШХ-ро бандед ё ХИЗМАТРАСОНИРО истифода баред, агар яке аз волидайн ё сарпарасти қонунии шумо шарту шароити ин ШХ-ро нафаҳмад ва бо онҳо розӣ нашавад. Агар шумо волид ё сарпараст бошед, ки ба шахси аз 18 сола хурдтар (“Ноболиғ“) иҷозат диҳед, ки ХИЗМАТРАСОНИРО истифода барад, пас шумо розӣ мешавед, ки: (i) истифодаи ХИЗМАТРАСОНӢ аз ҷониби Ноболиғро назорат кунед; (ii) ҳамаи хавфҳои марбут бо истифодаи ХИЗМАТРАСОНӢ аз ҷониби Ноболиғро ба зимма гиред; (iii) дар чорчӯбаи муқарраршудаи қонуни татбиқшаванда барои ҳар гуна масъулияте, ки дар натиҷаи истифодаи ХИЗМАТРАСОНӢ аз ҷониби Ноболиғ ба миён меояд, ба зимма гиред; (iv) саҳеҳият ва ҳаққонияти маълумоти пешниҳодкардаи Ноболиғро таъмин намоед, ва (v) масъулият барои дастрасӣ ва истифодаи ХИЗМАТРАСОНӢ аз ҷониби Ноболиғ ба дӯш гиред ва ин ШХ-ро риоя кунед. Шумо ба таври возеҳ қабул мекунед, ки Samsung аз ҳар гуна ҷавобгарӣ, ки аз истифода шудани ХИЗМАТРАСОНӢ аз ҷониби Ноболиғ бармеояд, даст мекашад.
Шумо ба таври возеҳ эътироф мекунед ва розӣ мешавед, ки ХИЗМАТРАСОНИРО бо масъулияти худ истифода мебаред ва тамоми хатари сифат, самаранокӣ, дурустӣ ва талоши ғайриқаноатбахш ба зиммаи шумо аст. Бо исӣифода бурдани ХИЗМАТРАСОНӢ шумо эътироф мекунед ва розӣ мешавед, ки Samsung барои ҳар гуна маҳсулот ва/ё хизматрасониҳои марбути тарафҳои сеюм масъул нест ва барои ҳар гуна муҳтаво, реклама, маҳсулот, хизматрасониҳо ё дигар маводҳои дар чунин хизматрасонии тарафи сеюм дастрас буда масъул ё ҷавобгар нест.

2.	Нигоҳдории ҳуқуқҳо ва моликият
Ин ХИЗМАТРАСОНӢ нармафзор ва иттлоотеро дар бар мегирад, ки аз тарафи тарафҳои сеюм пешниҳод карда шудаанд. Шумо эътироф мекунед, ки ХИЗМАТРАСОНӢ моликияти Samsung ва иҷозатдиҳандагони он мебошад ва дар зери ҳимояи дигар қонунҳои татбиқшаванда ва паймонҳо оид ба ҳуқуқи муаллиф ва моликияти зеҳнӣ қарор дорад. Ин ШХ ва истифодаи шумо аз ХИЗМАТРАСОНӢ ба шумо ягон ҳиссаи ҳуқуқи соҳибмулкӣ ба ХИЗМАТРАСОНИРО намедиҳад, балки ба шумо танҳо иҷозатномаи маҳдуд, шахсӣ, ғайриистисноӣ, интиқолшаванда бароии истифода дода мешавад, ки мувофиқи шартҳои ШХ бозхондшаванда аст. Шумо наметавонед ХИЗМАТРАСОНИРО барои аз нав ба вуҷуд овардани маводҳое, ки ҳуқуқи муаллифиашон ҳифз карда шудааст ё маводҳое, ки ба онҳо ҳуқуқ ё иҷозати қонунӣ барои аз нав ба вуҷуд овардан надоред, истифода баред.
3.	Маҳдудиятҳо
Ба истиснои ҳолатҳое, ки қонуни ҳатмии маҳаллӣ ба шумо чунин амалҳоро иҷозат медиҳад, шумо наметавонед, ки (i) ХИЗМАТРАСОНИРО аз нав созед, ба қисмҳо ҷудо намоед, таҷзия кунед ё ба таври дигар кӯшиш кунед, ки рамзи манбаъ ё алгоритми онро дарёфт намоед; (ii) ягон хусусиятҳои ХИЗМАТРАСОНИРО тағйир диҳед ё ғайрифаъол кунед; (iii) дар асоси ХИЗМАТРАСОНӢ нусхагирӣ ва/ё асарҳои фаръӣ эҷод кунед; (iv) ХИЗМАТРАСОНИРО ба иҷора гиред, ба иҷора диҳед, қарз диҳед, зериҷозатнома диҳед ё бо он хизматрасониҳои хостинги тиҷоратӣ пешниҳод намоед; (v) ҳуқуқҳои моликияти зеҳнии мо ё шахсони сеюмро вобаста ба истифодаи ХИЗМАТРАСОНӢ аз ҷониби шумо вайрон кунед (то дараҷае, ки чунин истифода тибқи ин ШХ иҷозат дода нашуда бошад); (vi) ин ХИЗМАТРАСОНИРО ба ягон таври ғайриқонунӣ, барои мақсадҳои ғайриқонунӣ ё ба ҳар таври дигаре, ки бо ин ШХ мухолиф мебошад, истифода баред, ё тавассути фиреб ё расонидани зарар амал кунед, масалан, бо роҳи бе иҷозат ворид шудан ё ворид намудани рамзҳои зараровар, инчунин вирусҳо ё маълумоти ба ХИЗМАТРАСОНӢ ё ба ҳар гуна системаи омил зараровар; (vii) ХИЗМАТРАСОНИРО тавре истифода баред, ки боиси зарар расонидан, ғайрифаъол шудан, пурбор шудан, вайрон шудан ё таҳдид ба системаҳо ё амнияти мо ё дахолат ба корбарони дигар шавад; ва (viii) ягон маълумот ё иттилоотро аз ХИЗМАТРАСОНӢ ё системаҳои мо ҷамъ оред ё кӯшиш кунед, ки рамзи ҳама гуна интиқолҳо ба ё аз серверҳое, ки ХИЗМАТРАСОНӢ-ро иҷро мекунанд, кушоед; ва (ix) аз ХИЗМАТРАСОНӢ барои нороҳат кардан, таҳдид намудан ё зарар расондан ба ҳар гуна шахси дигар ва/ё вайрон кардани махфияти ӯ ё ҳуқуқи ҳуқуқи ӯ ба ҳифзи шараф истифода баред.
4.	Навсозӣ, тағйир ё боздоштани ХИЗМАТРАСОНӢ
Samsung метавонад дар вақти дилхоҳ навсозиҳо ё такмилҳоро барои ХИЗМАТРАСОНӢ (“Навсозиҳо“) пешниҳод ё дастрас намояд, аз ҷумла бидуни маҳдудият ислоҳи нуқсонҳо, такмилҳои хизматрасонӣ, хусусиятҳои нав, несткунии функсияҳои мавҷуда ё тағйироти ХИЗМАТРАСОНӢ. Бо вуҷуди ин, шумо эътироф ва қабул мекунед, ки Samsung барои пешниҳоди навсозиҳо ба шумо уҳдадор намебошад. Агар шартҳои алоҳида бо чунин Навсозиҳо пешниҳод карда нашаванд, пас Навсозиҳо бо ҳамин ШХ танзим карда мешаванд, ки дар ин ҳолат он шартҳои алоҳида Навсозиҳоро танзим менамоянд. Бо назардошти он, ки сари вақт гирифтани чунин Навсозиҳо барои таъмини муҳофизати шумо ва корбарони дигар муҳим аст, Навсозиҳо барои нармафзори амниятӣ ё ислоҳҳои нуқсонҳои мубрам ё дигар Навсозиҳои муҳим метавонанд ба таври худкор боргирӣ ва насб карда шаванд.
Дар чорчӯбаи муқарраршудаи қонуни татбиқшаванда Samsung ба таври возеҳ ҳуқуқи тағйирдиҳӣ, боздошт, несткунӣ, маҳдудсозии истифода ё ғайрифаъолкунии дастрасӣ ба ХИЗМАТРАСОНӢ ё дилхоҳ қисмати онро танҳо бо огоҳии пешакӣ нигоҳ медорад.
5.	Хизматрасониҳо ва муҳтавои тарафҳои сеюм
Барои шумо хизматрасониҳо ва/ё муҳтавои тарафҳои сеюм низ метавонанд тавассути ХИЗМАТРАСОНӢ дастрас бошанд. Дар чорчӯбаи муқарраршудаи қонун Samsung аз ҳама гуна кафолат, шарт ё изҳорот вобаста ба хизматрасониҳо ё муҳтавои тарафҳои сеюм, аз тамоми ҷиҳатҳо, аз ҷумла сифат, саҳеҳият, самаранокӣ, набудани вирусҳо, поймол накардани ҳуқуқҳои тарафҳои сеюм ва мутобиқат бо қонуну қоидаҳои татбиқшаванда, даст мекашад. Истифодаи хизматрасониҳо ва муҳтавои тарафҳои сеюм метавонанд тибқи шартҳои истифода, созишномаи иҷозатномавӣ, сиёсати махфият ё чунин созишномаи дигари чунин провайдерҳои тарафҳои сеюм танзим карда шаванд. Ин ХИЗМАТРАСОНӢ метавонад таҳти иҷозатномаҳои манбаи кушод қарор дошта бошад, ки дар чунин ҳолатҳо шартҳои ин гуна иҷозатномаҳои манбаи кушод дар робита бо он қисми ХИЗМАТРАСОНӢ метавонанд нисбат ба шартҳои ин ШХ бартарӣ дошта бошанд.
6.	Ҷамъоварӣ ва истифодаи маълумот
Samsung ва/ё тарафҳое, ки Samsung таъйин намудааст, метавонанд маълумоти заруриро барои пешниҳод намудани ХИЗМАТРАСОНӢ ва Навсозиҳо, ҳамчунин барои беҳтар кардан ё такмил додани ХИЗМАТРАСОНӢ ҷамъ оваранд. Бо маълумоти шумо ҳамеша мутобиқи қонуни татбиқшаванда ва Сиёсати махфияти Samsung муносибат карда мешавад, ки онро дар суроғаи зерин намоиш додан мумкин аст: http://account.samsung.com/membership/pp 
7.	Дастрасӣ ба иттилоот
Баъзе хусусиятҳои ХИЗМАТРАСОНӢ метавонанд талаб кунанд, ки дастгоҳи мобилии шумо ба Интернет дастрасӣ дошта бошад ва метавонанд таҳти маҳдудиятҳои шабака ё провайдери Интернет қарор гиранд. ХИДМАТ метавонад дастрасӣ ба интернетро тавассути шабакаи маълумоти шумо талаб кунад, ки ин метавонад, вобаста аз нақшаи тарофавии шумо, боиси ситонида шудани маблағҳои иловагӣ гардад. Илова бар ин, мувофиқат ва самаранокии сахтафзори дастгоҳи шумо ё дастрасӣ ба иттилоот низ метавонанд ба баҳра бурдани шумо аз баъзе хусусиятҳои ХИЗМАТРАСОНӢ таъсир расонанд. Шумо бевосита эътироф мекунед ва бо он розӣ мешавед, ки Samsung барои дастрасӣ ва фаврияти шабакаи интиқоли маълумотҳо ва/ё ки дастрасӣ ба маълумотҳо ҷавобгарӣ надорад.

8.	Мутобиқат бо қонун
Шумо эътироф мекунед ва розӣ ҳастед, ки ҳар гуна ва ҳама қонуну қоидаҳои татбиқшавандаро ҳангоми истифодаи ХИЗМАТРАСОНӢ, аз ҷумла бидуни маҳдудият тамоми қонуну қоидаҳои татбиқшавандаи маҳдудияти содиротро риоя намоед. 
9.	Қатъкунӣ
Ин ШХ то қатъ карда шуданашон эътибор доранд. Шумо метавонед ин ШХ-ро тавассути хотима додани истифодаи ХИЗМАТРАСОНӢ, ва лағв кардани насб, нест кардан ва баргардонидани нармафзор, ҳуҷҷатҳо, ва маводҳои дигаре, ки аз тарафи Samsung пешниҳод карда шудаанд, аз ҷумла нусхаҳои эҳтиётии онҳо, қатъ кунед. Агар шумо ин ШХ-ро риоя накунед, пас ҳуқуқҳои шумо дар асоси ин ШХ ба таври худкор бе огоҳӣ аз ҷониби Samsung қатъ карда мешаванд. Дар ҳолати қатъ шудании ин ШХ (ё дар ҳолате, ки Samsung ШХ-ро қатъ кардааст, фавран пас аз огоҳӣ пайдо кардан аз чунин қатъкунӣ), шумо бояд фавран ҳама гуна истифодаи ХИДМАТРО қатъ кунед. Бо мақсади возеҳият, Samsung метавонад ин ШХ ва ХИЗМАТРАСОНИРО 30 (сӣ) рӯз қаблтар бо огоҳии шумо (тавассути вебсайти хизматрасонӣ, огоҳии пайдошаванда тариқи барнома, почтаи электронӣ ё ба таври дигар) қатъ намояд.
10.	Раддияи кафолат
ДАР ДАРАҶАИ ҲАДДИ АҚАЛИ АЗ ҶОНИБИ ҚОНУНГУЗОРИИ АМАЛКУНАНДА ИҶОЗАТДОДАШУДА, ХИДМАТИ “ЧӢ ТАВРЕ КИ ҲАСТ” ВА ДАР АСОСИ “ЧӢ ТАВРЕ КИ ДАСТРАС АСТ”, БЕ КАФОЛАТҲОИ ДИЛХОҲ Ё КИ ШАРТҲОИ ШАРТНОМАВӢ АЗ SAMSUNG, АЁН Ё КИ ПЕШБИНИШАВАНДА ПЕШНИҲОД КАРДА МЕШАВАНД. БА ДАРАҶАИ ҲАДДАЛИМКОНИ ИҶОЗАТДОДАИ ҚОНУНИ АМАЛКУНАНДА, SAMSUNG АЗ ТАМОМИ КАФОЛАТҲО Ё ШАРТҲОИ МУСТАҚИМ Ё ҒАЙРИМУСТАҚИМ, Ё АЗ ТАРАФИ ҚОНУН МУАЙЯНШУДА, АЗ ҶУМЛА, ВАЛЕ НОМАҲДУД БО ҲАМА ГУНА КАФОЛАТҲОИ ҒАЙРИМУСТАҚИМ Ё ШАРТҲО ОИД БА ҚОБИЛИЯТИ БА ФУРӮШ РАФТАН, СИФАТИ ҚАНОАТБАХШ, МУВОФИҚАТ БА ЯГОН МАҚСАДИ МУШАХХАС, МУЪТАМАДӢ Ё ДАСТРАСӢ, ДУРУСТӢ, НАБУДАНИ ВИРУСҲО, РОҲАТИ ОРОМ, ВАЙРОН НАКАРДАНИ ҲУҚУҚҲОИ ТАРАФҲОИ СЕЮМ Ё ҲУҚУҚҲОИ ДИГАРОН, ДАСТ МЕКАШАД. БАЪЗЕ ЮРИСДИКСИЯҲО ИСТИСНОҲО Ё МАҲДУДИЯТҲОИ КАФОЛАТҲОИ ТАСОДУФИРО МАНЪ МЕКУНАНД, БИНОБАР ИН, ИСТИСНОҲО Ё МАҲДУДИЯТҲОИ ДАР БОЛО ЗИКРШУДА МЕТАВОНАНД НИСБАТИ ШУМО ТАТБИҚ КАРДА НАШАВАНД. ЯГОН МАШВАРАТ Ё КИ ИТТИЛООТИ БА ТАВРИ ШИФОҲӢ Ё КИ ХАТТӢ АЗ SAMSUNG Ё КИ БАХШҲОИ ОН ГИРИФТАШУДА, НАБОЯД РАДКУНИИ ИН КАФОЛАТРО НИСБАТИ ХИДМАТҲОИ МО ТАҒЙИР ДИҲАНД Ё КИ КАФОЛАТИ ДИЛХОҲИ НАМУДИ ДИЛХОҲРО АЗ SAMSUNG ОФАРАНД. 
БЕ МАҲДУДКУНИИ ОГОҲИИ ҚАБЛӢ, ВА ДАРОЗКУНИИ ҲАДДИ АҚАЛЛИ АЗ ҶОНИБИ ҚОНУНГУЗОРИИ ТАТБИҚШАВАНДА ИҶОЗАТДОДАШУДА, SAMSUNG МАСЪУЛ НАМЕБОШАД ВА КАФОЛАТ НАМЕДИҲАД, КИ ИН ХИДМАТҲО Ё КИ МӮҲТАВОИ МАЗКУР (i) ДАР ҲОЛАТИ ДОИМӢ, САРИВАҚТӢ, ЭМИН, Ё КИ БЕ ХАТОГӢ АМАЛ МЕКУНАД; (ii) ҲАМЕША ДАСТРАС Ё КИ ОЗОД АЗ ҲАМАИ ҶУЗЪҲО Ё КИ ХАТОГИҲО МЕБОШАД; (iii) ЭМИН Ё КИ ДОРОИ МАСУНИЯТ (АЗ ОН ҶУМЛА МӮҲТАВОИ БА ШУМО ИНТИҚОЛДОДАШУДА Ё КИ ИТТИЛООТИ ШУМО ПЕШКАШКАРДА) АЗ ДАСТРАСИИ ИҶОЗАТНАШУДА МЕБОШАД; Ё КИ (iv) САҲЕҲ, ПУРРА Ё КИ БОЭЪТИМОД МЕБОШАД, КИ СИФАТИ ХИДМАТ ҚАНОАТБАХШИ ШУМО АСТ, Ё КИ ХАТОГИҲО ИСЛОҲ КАРДА МЕШАВАНД.

11.	Маҳдудкунии ҷавобгарӣ
11.1 SAMSUNG ва шумо ҷавобгариро барои ҳар гуна зиён ё зарар, ки ҷавобгарии он мутобиқи қонуни татбиқшаванда истисно ё маҳдуд карда намешавад, то дараҷае, ки қонуни татбиқшаванда чунин истисно ё маҳдудиятро пешгирӣ мекунад ё то дараҷае, ки бо ҳукми суди юрисдиксияи салоҳиятдор чунин як истисно ё маҳдудият мутобиқи қонуни татбиқшаванда беэътибор аст, маҳдуд ё истисно намекунед. 
11.2 Дар дараҷаи максималии аз ҷониби қонуни амалкунанда иҷозатдодашуда, SAMSUNG бояд барои зиён, зарар ё масъулият тибқи шартнома (инчунин, хунукназарӣ), қонунҳо дар бораи уҳдадориҳои шахсони сеюм (аз ҷумла, “деликт” ва даъвоҳо дар бораи хунукназарӣ) ё ки уҳдадориҳои қонунӣ ё ҳар гуна дигар асоси қонунӣ масъул набошад, ҳатто агар SAMSUNG ба таври мушаххас дар бораи хатари чунин зиён огоҳ шуда бошад, ки (i) дар он зиён ғайримустақим, тасодуфӣ, махсус, оқибатӣ мебошад ё аз зарарҳои ҷаримавӣ иборат аст ё (ii) барои аз даст додани ҳар гуна фоида, тиҷорат, имконият ё иттилоот, ё (iii) ба хатоҳо, таҳрифот ё қатъшавиҳо, вирусҳои компютерӣ, пайвастшавӣ ё мушкилоти пайвастшавӣ ё маблағситонии шабака вобаста аст. 
11.3 Дар дараҷаи ҳадди ақали аз ҷониби қонуни амалкунанда иҷозатдодашуда, ӯҳдадории пурраи SAMSUNG дар назди шумо, ки аз ин ШХ ё ки дар алоқамандӣ бо он ба миён меояд ХИДМАТ ё ки масъалаҳои бо он алоқаманд набояд аз маблағи ба SAMSUNG ё ки шахси алоқаманд ба SAMSUNG айнан барои ин ХИДМАТ пардохткардаатон бештар набошад. 

11.4 Шумо эътироф мекунед, ки муқаррароти бандҳои 10 ва 11 бо назардошти манфиатҳои хизматрасониҳо асоснок мебошанд ва шумо чунин хавфро қабул ва/ё ба таври мувофиқ суғурта мекунед. 
11.5 ҚАБЛ АЗ ИСТИФОДАИ ХИЗМАТРАСОНИҲО, ХЕЛЕ МУҲИМ АСТ, КИ ШУМО БАРОИ АЗ ДАСТ НАДОДАНИ ИТТИЛООТИ ХУД, ДАР ДАСТГОҲИ ХУД ОНРО НУСХАИ ЭҲТИЁТӢ ГИРЕД. ШУМО АЙНАН ТАСДИҚ ВА ҚАБУЛ МЕКУНЕД, КИ SAMSUNG БАРОИ ГУМКУНИИ ДИЛХОҲИ МАЪЛУМОТҲОИ ДАР НАТИҶАИ ИСТИФОДАИ ХИДМАТ БА МИЁН ОМАДА ӮҲДАДОР НАМЕБОШАД.
12.	Ҷуброни хисорот ва озодкунӣ аз масъулият
Матни зерин танҳо дар сурате татбиқ карда мешавад, агар шумо ХИЗМАТРАСОНИРО ҳамчун як ҷузъи кор, савдо ё касби худ истифода баред: Шумо розӣ ҳастед, ки SAMSUNG, пудратчиёни он, кормандон ва агентҳои онро аз ҳама гуна даъвоҳо, зиёнҳо, зарарҳо, ҷавобгариҳо (аз ҷумла пардохтҳои судӣ ва хароҷот), ки аз истифодаи ғайриқонунии ХИЗМАТРАСОНӢ, поймол шудани ҳуқуқҳои тарафҳои сеюм ё ҳар гуна ҳуқуқвайронкунии ин ШХ аз ҷониби шумо, безиён нигоҳ медоред, озод менамоед ва ҳимоя мекунед.
13.	Қонуни татбиқшаванда
Ин ШХ новобаста ба муқаррароти ихтилофи қонунҳо, қонунҳои юрисдиксияи кишвари зисти шумо танзим карда мешаванд. ШХ-и мазкур набояд аз тарафи Конвенсияи СММ дар бораи Шартномаҳои Фурӯши Байналмилалии Молҳо танзим карда шаванд, ки татбиқи он ба таври возеҳ истисно карда шудааст. 
14.	Ҳалли баҳсҳо
Агар шумо истеъмолкунанда бошед (ва агар ин истилоҳ дар қонуни маҳаллии шумо ба таври дигар маънидод карда нашуда бошад, он маънои “истифода набурдани ХИЗМАТРАСОНӢ ҳамчун як қисми кор, тиҷорат ё касб“-ро дорад), пас судҳои маҳалли зисти шумо барои баррасӣ ва ҳал кардани баҳс, низоъ ё ихтилоф, ки аз ин ШХ ё ХИЗМАТРАСОНӢ бармеояд, юрисдиксияи истисноӣ доранд. Агар шумо истеъмолкунанда набошед ва агар ягон баҳс, ихтилоф ё фарқияте, ки аз ин ШХ ё истифодаи ХИЗМАТРАСОНӢ ба вуҷуд меоянд, бо роҳи маслиҳатомез ҳал карда нашавад, пас он бо роҳи муҳокимаи арбитражӣ мутобиқи қоидаҳои арбитражии Палатаи Савдои Байналмилалӣ дар кишвари ҷавобгар ҳал карда мешавад. Бо вуҷуди гуфтаҳои боло, Samsung метавонад оид ба ягон чораҳои мамнуияти судӣ (ё ягон роҳи ҳамсанги муҳофизати қонунӣ) ба суди юрисдиксияи босалоҳият муроҷиат намояд. Мурофиаи арбитражӣ бояд бо забони англисӣ гузаронида шавад.
15.	Шикоятҳо
Агар шумо аз ин ШХ шикоят карданӣ бошед, лутфан, бо мо тавассути суроғаи зерин тамос гиред:
https://www.samsung.com/global/galaxy/apps/samsung-members/
16.	Созишномаи пурра
Ин ШХ созишномаи пурра байни шумо ва Samsung оид ба ХИЗМАТРАСОНӢ аст, ва тамоми мукотибот, пешниҳодҳо ва изҳороти шифоҳӣ ё хаттии қаблӣ ё муваққатӣ дар робита бо ХИЗМАТРАСОНӢ ё дигар мавзуъҳои ин ШХ-ро иваз мекунад. Агар яке аз муқаррароти ин ШХ беэътибор, ботил, иҷронашавнда ё ғайриқонунӣ эътироф шавад, пас муқаррароти дигари он ҳанӯз дорои қувваи қонунии пурра мебошанд.
17.	Бе раддия
Дар вақти дилхоҳ иҷро накардани муқаррароти ШХ аз тарафи Samsung ё аз шумо талаб накардани иҷрои муқаррароти ШХ-и мазкур аз тарафи Samsung, ба ҳеҷ ваҷҳ набояд ҳамчун раддияи кунунӣ ё ояндаи чунин муқаррарот бошад, инчунин набояд ба ҳуқуқи Samsung таъсир гузорад, то ки чунин муқарраротро минбаъд иҷро намояд. Изҳороти раддияи ҳар гуна муқаррарот, шароит ё талаботи ШХ-и мазкур аз ҷониби Samsung набояд раддияи ҳар гуна уҳдадории оянда оид ба риоя кардани чунин муқаррарот, шароит ё талаботро ташкил диҳад.
18.	Эътиборнокӣ
Бандҳои 2, 10, 11, ва 12-и ШХ-и мазкур, ва тамоми муқаррароти дигаре, бояд вобаста ба табиати худ қувваи ҳуқуқиашонро идома диҳанд, қувваи ҳуқуқии худро пас аз анҷоми муҳлат ё қатъи пеш аз муҳлати ШХ-и мазкур нигоҳ доранд ва бояд муътабар ва ҳатмӣ боқӣ монанд.
19.	Сарлавҳаҳо
Сарлавҳаҳои ин ШХ-ҳо мазкур танҳо барои истинод мебошанд ва набояд ба маъно ё тафсири ин ШХ-ҳо мазкур таъсир расонанд.

[20/10/2021]
