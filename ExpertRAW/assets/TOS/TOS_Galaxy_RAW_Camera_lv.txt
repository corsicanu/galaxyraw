[Expert RAW] PAKALPOJUMA SNIEGŠANAS NOTEIKUMI
SVARĪGI — IZLASIET UZMANĪGI. ŠIE PAKALPOJUMU SNIEGŠANAS NOTEIKUMI (TURPMĀK — “PSN”) IR JURIDISKA VIENOŠANĀS STARP JUMS UN SAMSUNG ELECTRONICS CO., LTD. UN TĀ SAISTĪTAJIEM UZŅĒMUMIEM (TURPMĀK — “SAMSUNG”) ATTIECĪBĀ UZ [Expert RAW] UN JEBKURU AR TO SAISTĪTU PROGRAMMATŪRU VAI DOKUMENTĀCIJU (KOPĀ SAUKTI — “PAKALPOJUMS”), KO SNIEDZ SAMSUNG, TĀ SAISTĪTIE UZŅĒMUMI VAI TREŠO PERSONU PIEGĀDĀTĀJI UN/VAI LICENCES DEVĒJI. PIEŅEMOT ŠOS PSN, JŪS PIEKRĪTAT IEVĒROT ŠOS PSN. JA NEPIEKRĪTAT ŠIEM PSN, NEINSTALĒJIET UN NELIETOJIET PAKALPOJUMU. JA SAMSUNG VEIKS IZMAIŅAS ŠAJOS PSN, SAMSUNG ATJAUNINĀS ŠOS PĀRSKATĪTOS PSN UN INFORMĒS JŪS PIRMS JEBKĀDU BŪTISKU IZMAIŅU VEIKŠANAS ŠAJOS PSN. JŪS VARAT PĀRTRAUKT IZMANTOT UN ATINSTALĒT PAKALPOJUMU JEBKURĀ LAIKĀ, JA NEPIEKRĪTAT ŠĀDĀM IZMAIŅĀM, BET, JA IZMANTOSIET ŠO PAKALPOJUMU, TIKS UZSKATĪTS, KA JŪS TĀS IZPROTAT UN APSTIPRINĀT.

PAKALPOJUMA APRAKSTS
Šis PAKALPOJUMS nodrošina funkcijas attēlu uzņemšanai uzlabotā RAW formātā, kā arī satura apskatei un kopīgošanai.
* Lūdzu, ņemiet vērā, ka attēli, kas uzņemti, izmantojot šo PAKALPOJUMU, var netikt atvērti citās ierīcēs vai pakalpojumos, kas neatbalsta šā PAKALPOJUMA funkcijas.
* Lūdzu, ņemiet vērā, ka, izmantojot šo PAKALPOJUMU iekštelpu vai pazemes vidē, kur GPS uztveršana nav laba, atrašanās vietas atzīmes var tikt reģistrētas nepareizi.

1.	Licences piešķiršana
Atbilstoši šo PSN nosacījumiem jums tiek piešķirta ierobežota, neekskluzīva un atsaucama licence PAKALPOJUMA instalēšanai, piekļūšanai tam un tā lietošanai. PAKALPOJUMA vai tā Atjauninājuma (definīcija ir sniegta turpmāk) nodrošinātie pakalpojumi un funkcijas var atšķirties vai var būt bez iepriekšēja paziņojuma ierobežoti atkarībā no noteiktiem faktoriem, tostarp, bet ne tikai, jūsu valsts, ierīces, operētājsistēmas vai tīkla operatora. Kamēr neesat sasniedzis 18 gadu vecumu, jūs nedrīkstat piekrist vai nepiekrist šiem PSN vai lietot šo PAKALPOJUMU, ja vien nevar nodrošināt, ka kāds no jūsu vecākiem vai jūsu aizbildņiem izprot šo PSN lietošanas noteikumus un nosacījumus un piekrīt tiem. Ja jūs esat viens no vecākiem vai aizbildnis, kas PAKALPOJUMU atļauj izmantot personai, kura nav sasniegusi 18 gadu vecumu (turpmāk — “Nepilngadīgais”), jūs piekrītat šādiem nosacījumiem: i) uzraudzīt, kā Nepilngadīgais lieto PAKALPOJUMU; ii) uzņemties visus riskus, kas saistīti ar to, kā Nepilngadīgais lieto PAKALPOJUMU; iii) cik to atļauj piemērojamie tiesību akti, uzņemties saistības, kas radušās, Nepilngadīgajam lietojot PAKALPOJUMU; iv) nodrošināt visas Nepilngadīgā iesniegtās informācijas precizitāti un patiesumu; v) uzņemties atbildību un saistības saskaņā ar šiem PSN par Nepilngadīgā piekļuvi PAKALPOJUMAM un tā izmantošanu. Jūs skaidri piekrītat, ka Samsung atsakās no jebkādām saistībām saistībā ar to, ka PAKALPOJUMU izmanto Nepilngadīgie.
Jūs skaidri apliecināt un piekrītat uzņemties pilnu atbildību par PAKALPOJUMA izmantošanu, kā arī par tā nepietiekamu kvalitāti, darbību, precizitāti un pūlēm. Izmantojot PAKALPOJUMU, jūs apliecināt un piekrītat, ka uzņēmums Samsung neatbild ne par kādu attiecīgo trešo personu produktu un/vai pakalpojumu pieejamību, kā arī ne par kādu saturu, reklāmām, produktiem, pakalpojumiem vai citiem materiāliem, kuri ir iekļauti šādos trešās personu pakalpojumos vai ir pieejami tajos.

2.	Tiesību un īpašumtiesību paturēšana
Šis PAKALPOJUMS ietver programmatūru un datus, ko nodrošina trešās personas. Jūs apliecināt, ka PAKALPOJUMA īpašumtiesības pieder Samsung un tā licences devējiem, un tās aizsargā piemērojamie tiesību akti par autortiesībām un citi tiesību akti un līgumi par intelektuālo īpašumu. Šie PSN un PAKALPOJUMA lietošana jums nepiešķir nekādas īpašumtiesības saistībā ar PAKALPOJUMU, un jums tiek piešķirta tikai ierobežota neekskluzīva, tālāk nenododama licence personīgai lietošanai, kas ir atsaucama saskaņā ar šo PSN nosacījumiem. Jums nav tiesību izmantot PAKALPOJUMU, lai atveidotu ar autortiesībām aizsargātus materiālus vai tādus materiālus, attiecībā uz kuriem jums nav tiesību vai juridiskas atļaujas tos atveidot.
3.	Ierobežojumi
Izņemot jūsu obligāti piemērojamajos vietējos tiesību aktos noteiktos gadījumus, jūs nedrīkstat veikt šādas darbības: i) dekonstruēt, dekompilēt, izjaukt vai censties citādi atklāt PAKALPOJUMA pirmkodu vai algoritmus; ii) modificēt vai atspējot jebkādas PAKALPOJUMA funkcijas; iii) dublēt un/vai radīt atvasinātus darbus uz PAKALPOJUMA pamata; iv) izīrēt, iznomāt, aizdot, piešķirt apakšlicences vai nodrošināt komerciālās viesošanas pakalpojumus, izmantojot PAKALPOJUMU; v) pārkāpt mūsu vai jebkuras trešās personas intelektuālā īpašuma tiesības attiecībā uz PAKALPOJUMA lietošanu (ciktāl šāda lietošana nav licencēta šajos PSN); vi) lietot šo PAKALPOJUMU jebkādā nelikumīgā veidā, jebkādam nelikumīgam nolūkam vai veidā, kas ir pretrunā ar šiem PSN, vai rīkoties krāpnieciski vai ļaunprātīgi, piemēram, bez atļaujas piekļūstot PAKALPOJUMAM vai jebkurai operētājsitēmai vai ievietojot tajā ļaunprātīgu kodu, tostarp vīrusus vai kaitīgus datus; vii) izmantot PAKALPOJUMU jebkādā veidā, kas var sabojāt, bloķēt, pārslogot, pasliktināt vai apdraudēt uzņēmuma sistēmu darbību vai drošību vai traucēt citiem lietotājiem, viii) apkopot vai iegūt jebkādu informāciju vai datus no PAKALPOJUMA vai mūsu sistēmām vai mēģināt atšifrēt jebkādus datus, kas pārsūtīti uz PAKALPOJUMU darbinošajiem serveriem vai no tiem; kā arī ix) izmantot PAKALPOJUMU, lai uzmāktos, draudētu vai kaitētu kādai citai personai un/vai pārkāptu tās Konfidencialitāti vai tiesības uz cieņu.
4.	PAKALPOJUMA atjaunināšana, izmaiņas vai darbības apturēšana
Samsung jebkurā brīdī var nodrošināt vai padarīt pieejamus PAKALPOJUMA atjauninājumus vai jauninājumus (turpmāk — “Atjauninājumi”), tostarp bez ierobežojuma nodrošināt kļūdu labojumus, pakalpojuma uzlabojumus, jaunas funkcijas, dzēst esošas funkcijas vai pārveidot PAKALPOJUMU. Tomēr jūs apstiprināt un piekrītat, ka uzņēmumam Samsung nav pienākuma nodrošināt Atjauninājumus. Atjaunināšanu regulē šie PSN, ja vien kopā ar Atjauninājumiem netiek nodrošināti atsevišķi lietošanas noteikumi un nosacījumi, kas attiecīgi regulē šādus Atjauninājumus. Drošības programmatūras Atjauninājumus, kritisko kļūdu labojumus vai citus svarīgus Atjauninājumus ir iespējams lejupielādēt un instalēt automātiski, ņemot vērā, cik būtiski ir saņemt šādus Atjauninājumus laikus, lai palīdzētu aizsargāt jūs un citus lietotājus.
Ciktāl ir atļauts saskaņā ar piemērojamiem tiesību aktiem, Samsung nepārprotami patur tiesības mainīt PAKALPOJUMU, pārtraukt tā darbību, noņemt to, ierobežot tā lietošanu vai liegt piekļuvi tam vai jebkurai tā daļai, tikai iepriekš brīdinot. 
5.	Trešo personu pakalpojumi un saturs 
PAKALPOJUMĀ var būt pieejami arī trešo personu pakalpojumi un/vai saturs. Tiesību aktos atļautajā apmērā Samsung nesniedz nekādas garantijas, nosacījumus vai apgalvojumus ne par kādiem trešo personu pakalpojumiem un saturu, tostarp bez ierobežojuma attiecībā uz to kvalitāti, precizitāti, efektivitāti, vīrusu neesamību tajos, kā arī attiecībā uz to, ka tie nepārkāpj trešo personu tiesības un atbilst piemērojamiem tiesību aktiem vai noteikumiem. Trešo personu pakalpojumu un satura lietošanu var regulēt šo trešo personu pakalpojumu un satura sniedzēja lietošanas nosacījumi, licences līgums, konfidencialitātes politika vai cita šāda veida vienošanās. PAKALPOJUMU var regulēt atklātā pirmkoda licences, kas nosaka, ka šādu atklātā pirmkoda licenču noteikumi, kuri attiecināmi uz šo noteikto PAKALPOJUMA daļu, aizstāj šos PSN.
6.	Datu apkopošana un izmantošana
Samsung un/vai personas, kam uzņēmums Samsung uzticējis šādas tiesības, drīkst apkopot un lietot informāciju, kas ir nepieciešama PAKALPOJUMA un Atjauninājumu nodrošināšanai, kā arī PAKALPOJUMA uzlabošanai. Informācija par jums vienmēr tiek apstrādāta saskaņā ar piemērojamiem tiesību aktiem un Samsung Konfidencialitātes politiku, kuru var aplūkot šeit: http://account.samsung.com/membership/pp.
7.	Piekļuve datiem 
Dažu PAKALPOJUMA funkciju darbība var būt atkarīga no interneta savienojuma esamības jūsu mobilajā ierīcē un no tīkla vai interneta pakalpojumu sniedzēja noteiktajiem ierobežojumiem. PAKALPOJUMA darbībai var būt nepieciešama piekļuve internetam, izmantojot datu tīklu, tāpēc atkarībā no jūsu maksājumu plāna var tikt piemērotas papildu maksas. Turklāt dažu PAKALPOJUMA funkciju lietošana var būt atkarīga no jūsu ierīces aparatūras piemērotības un veiktspējas vai piekļuves datiem. Jūs skaidri apliecināt un piekrītat, ka uzņēmums Samsung nav atbildīgs par datu tīkla un/vai datu piekļuves pakalpojuma pieejamību.

8.	Atbilstība tiesību aktiem
Jūs apliecināt un piekrītat, ka, lietojot PAKALPOJUMU, jūs apņematies ievērot visus piemērojamos tiesību aktus un noteikumus, tostarp bez ierobežojuma visus piemērojamos eksportu ierobežojošos tiesību aktus un noteikumus. 
9.	Izbeigšana
Šie PSN ir spēkā līdz to izbeigšanai. Jums ir tiesības pārtraukt šo PSN piemērojamību jebkurā brīdī, pārtraucot PAKALPOJUMA lietošanu un atinstalējot, izdzēšot un, ja attiecināms, atdodot visu saistīto programmatūru, dokumentāciju un citus Samsung nodrošinātos materiālus, tostarp to dublējumkopijas. Šo PSN neievērošanas gadījumā uzņēmums Samsung automātiski un bez iepriekšēja paziņojuma pārtrauc saskaņā ar šiem PSN jums piešķirtās tiesības. Pēc šo PSN piemērojamības pārtraukšanas (vai gadījumā, ja uzņēmums Samsung ir atcēlis šos PSN, — nekavējoties tiklīdz uzzināt par šo izbeigšanu) PAKALPOJUMA lietošana nekavējoties jāpārtrauc. Domstarpību novēršanas nolūkā uzņēmums Samsung drīkst izbeigt saistības, kas ir piešķirtas saskaņā ar šiem PSN, un PAKALPOJUMA nodrošināšanu, paziņojot jums par to trīsdesmit (30) dienas iepriekš (piemēram, pakalpojuma tīmekļa vietnē, lietojumprogrammas uznirstošajā paziņojumā, e-pasta ziņojumā vai citā veidā).
10.	Garantijas atruna
CIKTĀL TO ATĻAUJ PIEMĒROJAMIE TIESĪBU AKTI, PAKALPOJUMS TIEK SNIEGTS “TĀDS, KĀDS TAS IR”, UN “TĀDS, KĀDS TAS IR PIEEJAMS”, BEZ JEBKĀDA VEIDA TIEŠĀM VAI NETIEŠĀM GARANTIJĀM VAI LĪGUMA NOSACĪJUMIEM NO UZŅĒMUMA SAMSUNG. CIKTĀL TO ATĻAUJ PIEMĒROJAMIE TIESĪBU AKTI, SAMSUNG NESNIEDZ NEKĀDAS TIEŠAS, NETIEŠAS VAI TIESĪBU AKTOS NOTEIKTAS GARANTIJAS VAI CITUS APGALVOJUMUS, TOSTARP, BET NE TIKAI, NETIEŠAS GARANTIJAS VAI APGALVOJUMUS PAR PIEMĒROTĪBU PĀRDOŠANAI, APMIERINOŠU KVALITĀTI, PIEMĒROTĪBU NOTEIKTAM MĒRĶIM, UZTICAMĪBU VAI PIEEJAMĪBU, PRECIZITĀTI, VĪRUSU NEESAMĪBU, NETRAUCĒTU LIETOŠANU, TREŠO PERSONU TIESĪBU NEPĀRKĀPŠANU VAI CITU TIESĪBU NEPĀRKĀPŠANU. DAŽĀS JURISDIKCIJĀS NAV ATĻAUTS NETIEŠAJĀM GARANTIJĀM PIEMĒROT IZŅĒMUMUS VAI IEROBEŽOJUMUS, TĀPĒC IEPRIEKŠ IZKLĀSTĪTIE IZŅĒMUMI VAI IEROBEŽOJUMI VAR NEATTIEKTIES UZ JUMS. NEKĀDA VEIDA MUTISKAS VAI RAKSTISKAS KONSULTĀCIJAS VAI INFORMĀCIJA, KO ESAT SAŅĒMIS NO SAMSUNG VAI TĀ SAISTĪTAJIEM UZŅĒMUMIEM, NAV UZSKATĀMA PAR PAMATOJUMU ŠĪS SAMSUNG GARANTIJAS ATRUNAS GROZĪŠANAI VAI JEBKĀDU SAMSUNG GARANTIJU SAISTĪBU IZVEIDEI ATTIECĪBĀ UZ PAKALPOJUMU. 
NEIEROBEŽOJOT IEPRIEKŠĒJO ATRUNU UN TIKTĀL, CIKTĀL TAS IR PIEĻAUJAMS SASKAŅĀ AR PIEMĒROJAMAJIEM TIESĪBU AKTIEM, SAMSUNG NE APLIECINA UN NE GARANTĒ, KA PAKALPOJUMS VAI TĀ SATURS: i) DARBOSIES NETRAUCĒTĀ, SAVLAICĪGĀ, DROŠĀ UN NEKĻŪDĪGĀ VEIDĀ; ii) VIENMĒR BŪS PIEEJAMS VAI NESATURĒS KAITĪGUS KOMPONENTUS VAI KĻŪDAS; iii) BŪS DROŠS VAI AIZSARGĀTS (TOSTARP JUMS SNIEGTAIS SATURS VAI JŪSU SNIEGTĀ INFORMĀCIJA) NO NEATĻAUTAS PIEKĻUVES; iv) BŪS PRECĪZS, PILNĪGS UN UZTICAMS, PIEEJAMS JUMS PIEŅEMAMĀ KVALITĀTĒ VAI KA TIKS LABOTAS TĀ KĻŪDAS.

11.	Saistību ierobežojums
11.1. Uzņēmums SAMSUNG un jūs neierobežojat un neizslēdzat atbildību par jebkāda veida zaudējumu vai bojājumu, par kuru saskaņā ar piemērojamiem tiesību aktiem nevar izslēgt vai ierobežot atbildību tādā mērā, kādā piemērojamie tiesību akti liedz šādu izslēgšanu vai ierobežošanu, vai tādā mērā, kādā kompetentas jurisdikcijas tiesa lemj, ka šāda izslēgšana vai ierobežošana nav spēkā saskaņā ar piemērojamiem tiesību aktiem. 
11.2. Ciktāl tas ir pieļaujams saskaņā ar piemērojamajiem tiesību aktiem, SAMSUNG neuzņemas atbildību ne par kādiem zaudējumiem, bojājumiem vai saistībām saskaņā ar līgumu (ieskaitot nolaidību), tiesību aktiem vai trešās personas pienākumiem (ieskaitot “prasības attiecībā uz civiltiesību pārkāpumiem” un nolaidību), likumiskajiem pienākumiem vai jebkāda cita veida tiesisko pamatu pat tad, ja uzņēmums SAMSUNG ticis brīdināts par šāda zaudējuma risku, i) ja zaudējums ir netiešs, nejaušs, īpašs, izrietošs vai ietver soda zaudējumus; ii) ja ir iesaistīts peļņas zaudējums, uzņēmējdarbības traucējumi, iespēju zaudēšana vai datu zudums; vai iii) ja zaudējums ir saistīts ar kļūdām, izlaidumiem vai traucējumiem, datorvīrusiem, savienojuma problēmām, nespēju izveidot savienojumu vai maksu par tīkla izmantošanu. 
11.3. Ciktāl to pieļauj piemērojamie tiesību akti, SAMSUNG kopējās finansiālās saistības pret jums, kas rodas no šiem PSN vai ir saistīti ar tiem, PAKALPOJUMS vai ar to saistītās lietas nedrīkst pārsniegt summu, ko esat samaksājis SAMSUNG vai SAMSUNG saistītajam uzņēmumam tieši par šo PAKALPOJUMU. 

11.4. Jūs apliecināt, ka iepriekš 10. un 11. punktā minētie nosacījumi ir saprātīgi, ņemot vērā PAKALPOJUMĀ nodrošinātās priekšrocības, un jūs attiecīgi uzņematies un/vai nodrošināties pret šādu risku. 
11.5. PIRMS ŠĪ PAKALPOJUMA LIETOŠANAS IR SVARĪGI DUBLĒT SAVAS IERĪCES DATUS, LAI TOS NEZAUDĒTU. JŪS SKAIDRI APLIECINĀT UN PIEKRĪTAT, KA UZŅĒMUMS SAMSUNG NAV ATBILDĪGS PAR JEBKURU DATU ZUDUMU, KAS NOTICIS PAKALPOJUMA LIETOŠANAS DĒĻ.
12.	Kompensācija
Turpmākais teksts ir attiecināms tikai tad, ja izmantojat PAKALPOJUMU uzņēmējdarbībā, darījumos vai profesionālajā darbībā: Jūs piekrītat kompensēt izdevumus un nodrošināt SAMSUNG, tā līgumslēdzēju, darbinieku un aģentu aizsardzību, neaizskaramību un nevainīgumu attiecībā pret visām prasībām, zaudējumiem un/vai bojājumiem, saistībām (tostarp juridiskajām izmaksām), kas izriet no jūsu nelikumīgas PAKALPOJUMA izmantošanas, jūsu pārkāpuma attiecībā pret jebkuras trešās personas tiesībām vai jebkura šo PSN nosacījuma pārkāpšanas.
13.	Piemērojamie tiesību akti
Neatkarīgi no pretrunām tiesību aktu noteikumos uz šiem PSN attiecas jūsu pastāvīgās dzīvesvietas valsts jurisdikcijas tiesību akti. Šos PSN neregulē Apvienoto Nāciju Organizācijas Konvencija par starptautiskajiem preču pirkuma un pārdevuma līgumiem, un šīs konvencijas piemērošana ir nepārprotami izslēgta. 
14.	Strīdu izšķiršana 
Ja esat patērētājs (ja vien šis termins jūsu valsts tiesību aktos nav definēts citādi, tas nozīmē, ka “neizmantojat PAKALPOJUMU uzņēmējdarbībā, darījumos vai profesionālajā darbībā”), visi strīdi, pretrunas vai nesaskaņas, kas izriet no šiem PSN vai PAKALPOJUMA, tiek risināti tiesās tās valsts neekskluzīvajā jurisdikcijā, kurā pastāvīgi dzīvojat. Ja neesat patērētājs, tad, ja strīdi, pretrunas vai nesaskaņas, kas izriet no šiem PSN vai PAKALPOJUMA lietošanas, nav atrisināti, savstarpēji vienojoties, visi strīdi, pretrunas vai nesaskaņas tiek risināti šķīrējtiesas procesā saskaņā ar Starptautiskās Tirdzniecības palātas šķīrējtiesas noteikumiem atbildētāja valstī. Neievērojot iepriekš minēto, Samsung var iesniegt tiesiskās aizsardzības prasību (vai tamlīdzīgu prasību par steidzamu tiesisko palīdzību) jebkurā kompetentās jurisdikcijas tiesā. Izskatīšana šķīrējtiesā notiek angļu valodā.
15.	Sūdzības
Ja vēlaties iesniegt sūdzību saistībā ar šiem PSN, lūdzu, sazinieties ar mums:
https://www.samsung.com/global/galaxy/apps/samsung-members/
16.	Viss līgums
Šie PSN veido pilna apjoma līgumu, kuru jūs savstarpēji noslēdzat ar uzņēmumu Samsung par PAKALPOJUMA lietošanu, un šie PSN aizstāj visu iepriekšējo vai vienlaikus notikušo mutisko vai rakstisko saziņu, piedāvājumus un apgalvojumus attiecībā uz PAKALPOJUMU vai jebkuru citu šo PSN priekšmetu. Ja kāds no šo PSN nosacījumiem vairs nav spēkā, tiek uzskatīts par nederīgu, nepiemērojamu vai nelikumīgu, visi pārējie PSN nosacījumi paliek spēkā.
17.	Tiesību saglabāšana
Ja Samsung jebkurā brīdī nepiemēro kādu no šo PSN nosacījumiem vai Samsung nepieprasa jums izpildīt jebkuru no šo PSN nosacījumiem, tas nenozīmē pašreizēju vai turpmāku atteikšanos no atbildības par šādiem nosacījumiem un nekādā veidā neietekmē Samsung tiesības īstenot šādu nosacījumu vēlāk. Samsung tiešā atteikšanās no atbildības par jebkādu šo PSN noteikumu, nosacījumu vai prasību nenozīmē atteikšanos no atbildības par jebkādiem turpmākiem pienākumiem ievērot šādus noteikumus, nosacījumus vai prasības.
18.	Saistību neizbeigšana
Šo PSN 2., 10., 11. un 12. punkti un jebkura cita šo noteikumu daļa, kam pēc būtības vajadzētu turpināt būt spēkā, paliek spēkā pēc šo PSN derīguma termiņa beigām vai to priekšlaicīgas pārtraukšanas gadījumā un turpina būt derīga un saistoša.
19.	Virsraksti
Šajos PSN iekļautie virsraksti ir sniegti tikai informatīvā nolūkā, un tie neietekmē šo PSN nozīmi vai interpretāciju.

[20.10.2021.]
