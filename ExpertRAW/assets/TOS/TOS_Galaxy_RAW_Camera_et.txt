[Expert RAW] TEENUSETINGIMUSED
TÄHTIS – LUGEGE TÄHELEPANELIKULT. NEED TEENUSETINGIMUSED MOODUSTAVAD ÕIGUSLIKULT SIDUVA KOKKULEPPE TEIE JA ETTEVÕTTE SAMSUNG ELECTRONICS CO., LTD. JA SELLE SIDUSETTEVÕTETE (EDASPIDI ÜHISELT SAMSUNG) VAHEL SEOSES [Expert RAW] JA SELLE ASJAKOHASE TARKVARA VÕI DOKUMENTATSIOONIGA (EDASPIDI ÜHISELT TEENUS), MIDA PAKUVAD SAMSUNG, SELLE SIDUSETTEVÕTTED, SELLE KOLMANDATEST ISIKUTEST TARNIJAD VÕI LITSENTSIANDJAD. TEENUSETINGIMUSTEGA NÕUSTUMISEL NÕUSTUTE TEENUSETINGIMUSI JÄRGIMA. KUI TE EI NÕUSTU TEENUSETINGIMUSTEGA, ÄRGE INSTALLIGE EGA KASUTAGE TEENUST. KUI SAMSUNG TEEB TEENUSETINGIMUSTES MUUDATUSI, SIIS SAMSUNG KA AJAKOHASTAB VASTAVAID TEENUSETINGIMUSI JA ANNAB TEILE ETTE TEADA OLULISTE MUUDATUSTE TEGEMISEST TEENUSETINGIMUSTES. VÕITE TEENUSE KASUTAMISE LÕPETADA JA TEENUSE DESINSTALLIDA IGAL AJAL, KUI TE EI NÕUSTU NENDE MUUDATUSTEGA, AGA KUI JÄTKATE TEENUSE KASUTAMIST, VÕETAKSE SEDA KINNITUSENA, ET OLETE MUUDATUSTEST ARU SAANUD JA NENDEGA NÕUSTUNUD.

TEENUSE KIRJELDUS
TEENUS pakub funktsioone piltide tegemiseks täiustatud RAW-vormingus, samuti sisu vaatamiseks ja jagamiseks.
* Juhime tähelepanu, et TEENUSEGA tehtud pildid ei pruugi avaneda muudes seadmetes või teenustes, mis ei toeta TEENUSE funktsioone.
* Juhime tähelepanu, et TEENUSE kasutamise korral siseruumides või maa all, kus on kesine GPSi levi, võidakse asukohasildid valesti salvestada.

1.	Litsentsi andmine
Teenusetingimuste kohaselt antakse teile piiratud ja tühistatav lihtlitsents TEENUSE installimiseks, sellele juurdepääsu saamiseks ning selle kasutamiseks. Teenuseid ja funktsioone, mida TEENUS või värskendus (määratletud allpool) pakub, võidakse teatud teguritest (sh teie riigist, seadmest, operatsioonisüsteemist või võrguoperaatorist) olenevalt muuta või piirata, teatades sellest ette. Kui te pole vähemalt 18-aastane, ei tohi te teenusetingimuste lepingut sõlmida ega TEENUST kasutada, välja arvatud juhul, kui teie vanem või seaduslik eestkostja on teenusetingimused läbi lugenud, saab neist aru ja nõustub nendega. Kui olete alla 18-aastase isiku (edaspidi alaealine) vanem või eestkostja ja lubate tal TEENUST kasutada, nõustute i) valvama alaealise TEENUSE kasutamise üle; ii) võtma enda peale kõik alaealise TEENUSE kasutamisega seotud riskid; iii) võtma kohaldatava õigusega lubatud piirides enda kanda kõik kohustused, mis kaasnevad alaealise TEENUSE kasutamisega; iv) tagama alaealise edastatud teabe täpsuse ja tõesuse ning v) võtma enda peale vastutuse ning kohustuma järgima teenusetingimusi, kui alaealine TEENUSELE juurde pääseb ja seda kasutab. Nõustute sõnaselgelt, et Samsung ütleb lahti kogu vastutusest, mis tuleneb sellest, kui TEENUST kasutab alaealine.
Kinnitate sõnaselgelt ja nõustute, et kasutate TEENUST üksnes enda riisikol ning kõik ebarahuldavast kvaliteedist, toimivusest, täpsusest ja koormusest tulenevad riskid jäävad teie kanda. TEENUST kasutades kinnitate ja nõustute, et Samsung ei vastuta seotud kolmanda isiku toodete ja/või teenuste eest ega võta mingit vastutust ega kohustusi seoses sisu, reklaami, toodete, teenuste ega muude materjalidega, mida kolmanda isiku teenus pakub või kättesaadavaks teeb.

2.	Õiguste ja omandiõiguse säilitamine
See TEENUS sisaldab tarkvara ja andmeid, mida pakuvad kolmandad isikud. Võtate teadmiseks, et TEENUS on Samsungi ja tema litsentsiandjate omand ning kaitstud kohaldatava autoriõiguse ja muude intellektuaalomandi õiguste ning lepetega. Teenusetingimused ja selle TEENUSE kasutamine ei anna teile omandiõigust TEENUSE üle ning teile antakse üksnes piiratud isiklik mitteedasiantav lihtlitsents, mis on teenusetingimuste kohaselt tühistatav. Te ei tohi TEENUST kasutada selleks, et reprodutseerida autoriõigustega kaitstud materjale või materjale, millele teil pole õigust, või kui te pole saanud õigust või seaduslikku heakskiitu reprodutseerimiseks.
3.	Piirangud
Välja arvatud kohaliku seadusega nõutud ulatuses, ei tohi te i) TEENUST pöördprojekteerida, dekompileerida, osadeks lahutada ega püüda muul viisil TEENUSE lähtekoodi ega algoritme avastada; ii) muuta või keelata TEENUSE funktsioone; iii) luua TEENUSE põhjal tuletatud teoseid ja/või neid paljundada; iv) rentida, liisida, laenata, all-litsentsida ega pakkuda TEENUSEGA ärilisi hostimisteenuseid; v) rikkuda TEENUSE kasutamisega (teenusetingimustega litsentsimata ulatuses) meie või kolmanda isiku intellektuaalomandi õigusi; vi) kasutada TEENUST ebaseaduslikult, ebaseaduslikul eesmärgil või viisil, mis on teenusetingimustega vastuolus, või tegutseda petturlikult või pahatahtlikult, näiteks häkkides TEENUSESSE või sisestades TEENUSESSE või mõnda operatsioonisüsteemi pahatahtliku koodi, sh viiruseid või kahjulikke andmeid; vii) kasutada TEENUST viisil, mis võib meie süsteeme või turvalisust kahjustada, ülekoormata, halvata või kompromiteerida või need välja lülitada või häirida teisi kasutajaid; viii) koguda või hankida TEENUSEST või meie süsteemidest teavet või andmeid või püüda dešifreerida andmeedastusi TEENUST käitavast serverist või TEENUST käitavasse serverisse; ix) kasutada TEENUST teiste inimeste ahistamiseks, ähvardamiseks, kahjustamiseks ja/või selleks, et rikkuda sellega nende privaatsust või au.
4.	TEENUSE värskendamine, muutmine või peatamine
Samsung võib igal ajal pakkuda või teha kättesaadavaks TEENUSE värskendusi või versioonitäiendusi (edaspidi värskendused), muu hulgas TEENUSE veaparandusi, teenusetäiendusi, uusi funktsioone, olemasolevate funktsioonide kustutamist või muutmist. Seejuures võtate teadmiseks ja aktsepteerite, et Samsung ei ole kohustatud teile värskendusi pakkuma. Kui värskendustel pole eraldi tingimusi, kehtivad neile teenusetingimused. Muidu kehtivad värskendustele eraldi tingimused. Turbetarkvara värskendused või kriitilised veaparandused või muud olulised värskendused laaditakse alla ja installitakse automaatselt, et tagada teie ning teiste kasutajate kaitsmiseks selliste värskenduste õigeaegne installimine.
Kohaldatava õigusega lubatud piirides jätab Samsung endale sõnaselgelt õiguse TEENUST või selle osa üksnes etteteatamise alusel muuta, peatada, eemaldada, piirata selle kasutamist või keelata sellele juurdepääs. 
5.	Kolmanda isiku teenused ja sisu 
Teie jaoks võivad TEENUSE kaudu olla saadaval kolmanda isiku teenused ja/või sisu. Samsung ütleb kohaldatava õigusega lubatud piirides lahti kolmanda isiku teenuseid ja sisu puudutavast garantiist, tingimusest või kinnitusest, mis puudutab muu hulgas kvaliteeti, täpsust, mõjusust, viiruste puudumist, kolmandate isikute õiguste mitterikkumist ja kohalduvate seaduste ning eeskirjade järgimist. Kolmanda isiku teenuste ja sisu kasutamisel võivad kehtida kolmanda isiku kasutustingimused, litsentsileping, privaatsusavaldus või muud sellised kokkulepped. TEENUSELE võivad kehtida avatud lähtekoodi litsentsid, mille tingimused võivad olla vastava TEENUSE osa puhul teenusetingimuste suhtes ülimuslikud.
6.	Andmete kogumine ja kasutamine
Samsung ja/või Samsungile usaldusväärsed isikud võivad koguda ning kasutada teavet, mis on vajalik TEENUSE ja värskenduste pakkumiseks, TEENUSE parandamiseks või täiustamiseks. Teie andmeid käideldakse alati kooskõlas kohalduva õiguse ja Samsungi privaatsusavaldusega, mille leiate aadressilt http://account.samsung.com/membership/pp.
7.	Juurdepääs andmetele 
TEENUSE mõne funktsiooni kasutamise eeltingimuseks on, et teie mobiilsideseadmel on juurdepääs Internetile, ning kohalduda võivad võrgu- või Interneti-teenuse pakkuja kehtestatud piirangud. TEENUSELE juurdepääsuks võib vaja minna andmesidevõrku, mis võib teie paketist olenevalt tuua kaasa lisatasud. Peale selle võib TEENUSE mõne funktsiooni kasutamist mõjutada teie seadme riistvara sobivus ja jõudlus või juurdepääs andmetele. Võtate teadmiseks ja nõustute sõnaselgelt, et Samsung ei vastuta andmesidevõrgu kättesaadavuse, kiiruse ja/või andmetele juurdepääsu eest.

8.	Vastavus õigusnormidele
Tunnistate ja nõustute järgima TEENUSE kasutamisel kõiki kohaldatavaid seadusi ja eeskirju, muu hulgas kõiki kohaldatavaid ekspordipiiranguid puudutavaid seadusi ja eeskirju. 
9.	Lõpetamine
Need teenusetingimused on jõus kuni nende lõpetamiseni. Võite teenusetingimused igal ajal lõpetada, lõpetades TEENUSE kasutamise ja desinstallides, kustutades ning tagastades, kui see on kohaldatav, kogu seotud tarkvara, dokumentatsiooni ja muud Samsungilt saadud materjalid, sh nende varukoopiad. Kui te teenusetingimusi ei järgi, peatab Samsung teie teenusetingimustel põhinevad õigused automaatselt ilma ette teatamata. Teenusetingimuste lõpetamisel (või kui Samsung on teenusetingimused lõpetanud, siis kohe pärast lõpetamisest teada saamist) peate kohe lõpetama TEENUSE igasuguse kasutamise. Selguse huvides olgu öeldud, et Samsung võib teenusetingimused ja TEENUSE lõpetada, andes teile sellest kolmkümmend (30) päeva ette teada (nt teenuse veebisaidi kaudu, rakenduse hüpikteatega, e-posti teel või muul viisil).
10.	Garantii puudumise klausel
KOHALDATAVA ÕIGUSEGA LUBATUD MAKSIMAALSEL MÄÄRAL PAKUTAKSE TEENUST OLEMASOLEVAL KUJUL JA NII NAGU VÕIMALIK ILMA SAMSUNGI OTSESTE VÕI KAUDSETE GARANTIIDE VÕI LEPINGUTINGIMUSTETA. SAMSUNG LOOBUB KOHALDATAVA ÕIGUSEGA MAKSIMAALSELT LUBATUD ULATUSES IGASUGUSTEST OTSESTEST, KAUDSETEST VÕI KOHUSTUSLIKEST GARANTIIDEST VÕI MUUDEST TINGIMUSTEST, MUU HULGAS KAUDSETEST GARANTIIDEST VÕI TINGIMUSTEST, MIS PUUTUTAVAD KAUBASTATAVUST, RAHULDAVAT KVALITEETI, KONKREETSEKS OTSTARBEKS SOBIVUST, TÖÖKINDLUST VÕI KÄTTESAADAVUST, TÄPSUST, VIIRUSTE PUUDUMIST, HÄIRIMATUT KASUTAMIST, KOLMANDA ISIKU ÕIGUSTE VÕI MUUDE ÕIGUSTE MITTERIKKUMIST. MÕNES ÕIGUSPIIRKONNAS EI OLE LUBATUD KAUDSETE GARANTIIDE VÄLISTAMINE VÕI PIIRAMINE, MISTÕTTU EI PRUUGI EELNIMETATUD VÄLISTAMINE VÕI PIIRANGUD TEIE KOHTA KEHTIDA. SAMSUNGILT VÕI SELLE SIDUSETTEVÕTETELT SAADUD SUULISES VÕI KIRJALIKUS VORMIS NÕUANDED VÕI TEAVE EI MUUDA SEDA SAMSUNGI TEENUSEGA SEOTUD GARANTII PUUDUMIST EGA LOO MIS TAHES SAMSUNGI-POOLSET GARANTIID. 
EELNEVAT LAHTIÜTLUST PIIRAMATA JA KOHALDATAVA ÕIGUSEGA LUBATUD MAKSIMAALSEL MÄÄRAL EI KINNITA EGA GARANTEERI SAMSUNG, ET TEENUS VÕI SELLE SISU i) TÖÖTAB KATKEMATULT, ÕIGEL AJAL, KINDLALT VÕI TÕRGETETA, ii) ON ALATI KÄTTESAADAV VÕI VABA KAHJULIKEST KOMPONENTIDEST VÕI TÕRGETEST, iii) ON TURVALINE VÕI KAITSTUD (SH TEILE EDASTATUD SISU VÕI TEIE EDASTATUD TEABE OSAS) LOATA JUURDEPÄÄSU SUHTES VÕI iv) ON TÄPNE, TERVIKLIK VÕI USALDUSVÄÄRNE, ET TEENUSE KVALITEET TEID RAHULDAB VÕI ET TÕRKED KÕRVALDATAKSE.

11.	Vastutuse piirang
11.1. SAMSUNG ega teie ei piira ega välista vastutust mis tahes kahju või kahjustuste eest, millega seoses ei saa kohalduva õiguse alusel vastutust välistada või piirata, kui kohalduv õigus takistab sellist välistamist või piiramist või kui pädeva jurisdiktsiooni kohus otsustab, et selline välistamine või piiramine oleks kohalduva õiguse järgi kehtetu. 
11.2. SAMSUNG ei vastuta kohaldatava õigusega lubatud maksimaalsel määral lepingu alusel (kaasa arvatud hooletuse korral), muude isikute kohustusi puudutavate seaduste (kaasa arvatud lepinguväliste kahjude ja hooletuse nõuete korral), õiguslike kohustuste või mis tahes muul õiguslikul alusel tekkinud kahju, kahjustuste või kohustuste eest, isegi kui SAMSUNGI teavitati sellise kahju võimalusest, i) kui kahju on kaudne, juhuslik, spetsiifiline, tegevusest tulenev või hõlmab hoiatavat või karistavat kahju, või ii) seoses saamatajäänud tulu, äritegemisega soetud kahju, võimaluse kadumise ja andmete kadumisega või iii) kui kahju on seotud tõrgete, tegematajätmiste või katkestuste, arvutiviiruste, ühenduse või ühenduvusprobleemide või võrgutasudega. 
11.3. Kohaldatava õigusega lubatud maksimaalsel määral ei ületa SAMSUNGI kogu finantsvastutus teie ees, tulenevalt teenusetingimustest või seoses teenusetingimuste, TEENUSE või seotud asjaoludega, summat, mille te maksite SAMSUNGILE või SAMSUNGI sidusettevõtjale TEENUSE eest. 

11.4. Mõistate, et ülaltoodud punktid 10 ja 11 on TEENUSTE eeliseid arvesse võttes mõistlikud, ning nõustute sellise riskiga ja/või kindlustate end vastavalt. 
11.5. ANDMETE KAOTSIMINEKU VÄLTIMISEKS VARUNDAGE KINDLASTI OMA SEADMES OLEVAD ANDMED ENNE TEENUSTE KASUTAMIST. VÕTATE TEADMISEKS JA NÕUSTUTE SÕNASELGELT, ET SAMSUNG EI VASTUTA ANDMETE KAOTSIMINEKU EEST, MIS TULENEB TEENUSE TEIEPOOLSEST KASUTAMISEST.
12.	Hüvitamine
Järgmine tekst kohaldub ainult siis, kui te kasutate TEENUST seoses oma ärilise, kaubandusliku või erialase tegevusega. Nõustute tagama kahjukindlustuse SAMSUNGILE, selle lepinguosalistele, töötajatele ja esindajatele, neid kaitsma ja nad vabastama kõigist nõuetest, kahjudest ja/või kohustustest (sh õigusabi tasud ja kulud), mis tulenevad teiepoolsest TEENUSE ebaseaduslikust kasutamisest, kolmanda isiku õiguste või teenusetingimuste rikkumisest.
13.	Kohaldatav õigus
Neid teenusetingimusi reguleerivad teie elukoha kohtualluvuse seadused, olenemata kollisiooninormidest. Neid teenusetingimusi ei reguleeri ÜRO konventsioon kaupade rahvusvahelise ostu-müügi lepingute kohta ja selle rakendamine on sõnaselgelt välistatud. 
14.	Vaidluste lahendamine 
Kui olete tarbija (kui see termin pole teie kohalikus õiguses teisiti määratletud, tähendab see, et te „ei kasuta TEENUST oma ärilise, kaubandusliku või erialase tegevuse raames“), kuulub teenusetingimustest või TEENUSEST tuleneva vaidluse, vastuolu või erimeelsuse lahendamine teie elukohajärgsele ainupädevale kohtutele. Kui te pole tarbija ja kui teenusetingimustest või TEENUSE teiepoolsest kasutamisest tulenevat vaidlust, vastuolu või erimeelsust ei ole võimalik rahumeelselt lahendada, tuleb olukord lahendada kostja asukohajärgse rahvusvahelise kaubanduskoja arbitraažireeglite alusel vahekohtumenetluse käigus. Olenemata eespool toodust võib Samsung rakendada mis tahes pädevas õiguspiirkonnas kohtu ettekirjutatud vahendeid (või muud samaväärset kiireloomulist õigusabi meedet). Vahekohtu istungeid peetakse inglise keeles.
15.	Kaebused
Kui soovite teenusetingimuste kohta kaebust esitada, võtke meiega ühendust aadressil:
https://www.samsung.com/global/galaxy/apps/samsung-members/
16.	Kogu leping
Teenusetingimused moodustavad kogu lepingu teie ja Samsungi vahel seoses TEENUSEGA ning asendavad kõik TEENUST või teenusetingimustes käsitletud muid asjaolusid puudutavad varasemad või samaaegsed suulise või kirjalikud teatised, pakkumised ja kinnitused. Kui teenusetingimuste mis tahes säte osutub õigustühiseks, kehtetuks, jõustamatuks või ebaseaduslikuks, jäävad kõik muud sätted täielikult jõusse ja kehtima.
17.	Mitteloobumine
Kui Samsung ei jõusta mingil ajahetkel mõnda teenusetingimuste sätet või kui Samsung ei nõua mingil ajahetkel teilt teenusetingimuste mõne sätte täitmist, ei saa seda mingil juhul tõlgendada sellistest sätetest loobumisena praegu ega tulevikus ning see ei mõjuta Samsungi õigust sellist sätet hiljem jõustada. Kui Samsung loobub sõnaselgelt teenusetingimuste mõnest sättest, tingimusest või nõudest, ei tähenda see loobumist sellise sätte, tingimuse või nõude täitmiskohustusest tulevikus.
18.	Jõusse jäämine
Teenusetingimuste punktid 2, 10, 11 ja 12 ning muud sätted, mis on olemuselt mõeldud jõusse jääma, jäävad jõusse, kehtima ja siduvaks ka teenusetingimuste aegumisel või ennetähtaegsel lõpetamisel.
19.	Pealkirjad
Teenusetingimustes sisalduvaid pealkirju kasutatakse üksnes viitamise eesmärgil ja need ei mõjuta teenusetingimuste tähendust ega tõlgendamist.

[20.10.2021]
