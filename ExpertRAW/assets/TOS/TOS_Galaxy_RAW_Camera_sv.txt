[Expert RAW] ANVÄNDARVILLKOR
VIKTIGT – LÄS NOGGRANT. DESSA ANVÄNDARVILLKOR UTGÖR ETT JURIDISKT AVTAL MELLAN DIG OCH SAMSUNG ELECTRONICS CO., LTD. OCH DESS ANSLUTNA FÖRETAG (SAMMANTAGET ”SAMSUNG”) FÖR [Expert RAW] OCH RELEVANTA PROGRAMVAROR ELLER DERAS DOKUMENTATION (SAMMANTAGET ”TJÄNSTEN”) SOM TILLHANDAHÅLLS AV SAMSUNG, DESS ANSLUTNA FÖRETAG ELLER DESS TREDJEPARTSLEVERANTÖRER ELLER LICENSGIVARE. GENOM ATT GODKÄNNA DESSA ANVÄNDARVILLKOR ACCEPTERAR DU ATT VARA BUNDEN AV DEM. OM DU INTE GODKÄNNER DESSA ANVÄNDARVILLKOR SKA DU INTE INSTALLERA ELLER ANVÄNDA TJÄNSTEN. OM SAMSUNG GÖR ÄNDRINGAR I DESSA ANVÄNDARVILLKOR, KOMMER SAMSUNG ATT UPPDATERA NÄMNDA REVIDERADE ANVÄNDARVILLKOR SAMT MEDDELA DIG INNAN MAN GÖR NÅGRA VÄSENTLIGA ÄNDRINGAR I DESSA ANVÄNDARVILLKOR. OM DU INTE GODKÄNNER ÄNDRINGARNA KAN DU NÄR SOM HELST SLUTA ANVÄNDA TJÄNSTEN OCH AVINSTALLERA DEN, MEN DU ANSES HA FÖRSTÅTT OCH ACCEPTERAT ÄNDRINGARNA OM DU FORTSÄTTER ANVÄNDA TJÄNSTEN.

BESKRIVNING AV TJÄNSTEN
Denna TJÄNST erbjuder funktioner för att ta bilder i förbättrat RAW-format samt visa och dela innehåll.
* Observera att bilder som tas med denna TJÄNST kanske inte går att öppna på andra enheter eller tjänster som inte stödjer funktionerna i denna TJÄNST.
* Observera att när du använder denna TJÄNST inomhus eller i underjordiska miljöer där GPS-mottagningen är dålig, så kan det hända att platstaggar registreras felaktigt.

1.	Beviljande av licens
Med förbehåll för villkoren i dessa ANVÄNDARVILLKOR beviljas du en begränsad, icke-exklusiv och återkallelig licens för att installera, få åtkomst till och använda TJÄNSTEN. Tjänsterna och funktionerna som tillhandahålls genom TJÄNSTEN eller Uppdateringen (definierad nedan) av denna kan variera eller begränsas, och meddelas på förhand. Detta beror på vissa faktorer, inklusive, men inte begränsat till, land, enhet, operativsystem eller nätverksoperatör. Om du är under 18 år i din jurisdiktion får du inte ingå detta avtal eller använda TJÄNSTEN om inte en förälder eller vårdnadshavare förstår och samtycker till villkoren i dessa ANVÄNDARVILLKOR. Om du är en förälder eller vårdnadshavare till en person under 18 år (”Minderårig”) som du tillåter att använda TJÄNSTEN samtycker du till att (i) övervaka den minderårigas användning av TJÄNSTEN, (ii) ta ansvar för alla risker i samband med den minderårigas användning av TJÄNSTEN, (iii) i den mån gällande lag medger, ta allt ansvar för eventuella skador som härrör från den minderårigas användning av TJÄNSTEN, (iv) säkerställa att all information som den minderåriga lämnar är riktig och sanningsenlig och (v) ta ansvar för och vara bunden av dessa ANVÄNDARVILLKOR för den minderårigas åtkomst till och användning av TJÄNSTEN. Du godkänner uttryckligen att Samsung avsäger sig allt ansvar som uppstår till följd av den minderårigas användning av TJÄNSTEN.
Du bekräftar uttryckligen att du godkänner att användningen av TJÄNSTEN sker på din egen risk och att du bär hela risken för otillfredsställande kvalitet, prestanda, korrekthet och utförande. Genom att använda TJÄNSTEN bekräftar och godkänner du att Samsung inte är ansvarigt för några relaterade produkter och/eller tjänster från tredje part och inte tar något ansvar för innehåll, reklam, produkter, tjänster eller annat material på eller tillgängligt från sådan tredje parts tjänst.

2.	Förbehåll för rättigheter och äganderätt
Den här TJÄNSTEN innehåller programvara och data från tredje part. Du bekräftar att TJÄNSTEN tillhör Samsung och dess licensgivare, och skyddas av tillämplig lagstiftning gällande upphovsrätt och andra immaterialrättsliga lagar och avtal. Dessa ANVÄNDARVILLKOR och din användning av TJÄNSTEN beviljar dig inte några äganderättigheter i eller till TJÄNSTEN, och du beviljas endast en begränsad, personlig, icke-exklusiv, icke överförbar användarlicens som går att återkalla i enlighet med villkoren i dessa ANVÄNDARVILLKOR. Du får inte använda TJÄNSTEN för att reproducera upphovsrättsskyddat material eller material som du inte har rätt eller juridiskt tillstånd att reproducera.
3.	Begränsningar
Förutom i den utsträckning du har en tvingande rättighet till det enligt lokal lagstiftning, får du inte (i) bakåtkompilera, dekompilera, disassemblera eller på annat sätt försöka ta reda på TJÄNSTENS källkod eller algoritmer, (ii) modifiera eller inaktivera några funktioner i TJÄNSTEN, (iii) duplicera och/eller skapa härledda arbeten som baseras på TJÄNSTEN, (iv) hyra ut, leasa, låna ut, underlicensiera eller tillhandahålla kommersiella webbhotellstjänster med TJÄNSTEN, (v) göra intrång i våra eller en tredje parts immateriella rättigheter i samband med att du använder TJÄNSTEN (i den utsträckning sådan användning inte är licensierad enligt dessa ANVÄNDARVILLKOR), (vi) använda TJÄNSTEN på något olagligt sätt, i något olagligt syfte eller på ett sätt som strider mot dessa ANVÄNDARVILLKOR, eller utföra bedrägliga eller skadliga handlingar, t.ex. genom att hacka eller införa skadlig kod, inklusive virus, eller skadliga data i TJÄNSTEN eller något operativsystem, (vii) använda TJÄNSTEN på ett sätt som kan skada, inaktivera, överbelasta, försämra eller äventyra våra system eller vår säkerhet eller störa andra användare, (viii) samla in information eller data från TJÄNSTEN eller våra system eller försöka dekryptera några överföringar till eller från servrarna där TJÄNSTEN körs, samt (ix) använda TJÄNSTEN för att trakassera, hota eller skada någon annan person och/eller kränka personens integritet eller goda anseende.
4.	Uppdatering, ändring eller uppsägning av TJÄNSTEN	
Samsung kan när som helst förse dig med eller tillgängliggöra uppdateringar eller uppgraderingar av TJÄNSTEN (”Uppdateringar”), inklusive men inte begränsat till buggfixar, förbättringar av tjänsten, nya funktioner eller radering av befintliga funktioner eller modifiering av TJÄNSTEN. Du bekräftar och godkänner dock att Samsung inte har någon skyldighet att tillhandahålla dig sådana Uppdateringar. Uppdateringar styrs av dessa ANVÄNDARVILLKOR såvida inte separata villkor tillhandahålls med sådana Uppdateringar, i sådana fall gäller dessa separata villkor för Uppdateringarna. Uppdateringar av säkerhetsprogramvara, kritiska buggfixar eller andra viktiga uppdateringar kan hämtas och installeras automatiskt, beroende på hur viktigt det är att ta emot dessa uppdateringar i tid för att kunna skydda dig och andra användare.
I den mån tillämplig lag medger det, förbehåller sig Samsung uttryckligen rätten att ändra, avbryta, ta bort, begränsa användningen av eller inaktivera åtkomst till TJÄNSTEN eller någon del därav, endast med ett förhandsbesked. 
5.	Tjänster och innehåll från tredje part 
Tjänster och/eller innehåll från tredje part kan också vara tillgängliga för dig genom TJÄNSTEN. I den mån lagen medger det friskriver Samsung sig från garantier, villkor eller utfästelser i alla avseenden som gäller tjänster och innehåll från tredje part, inklusive men inte begränsat till kvalitet, precision, effektivitet, frånvaro av virus och intrång i tredje parts immateriella rättigheter och efterlevnad av tillämpliga lagar eller regler. Användningen av innehåll och tjänster från tredje part kan regleras av sådana tredjepartsleverantörers användarvillkor, licensavtal, sekretesspolicy eller andra liknande avtal. TJÄNSTEN kan omfattas av licenser för öppen källkod, där villkoren för sådana licenser för öppen källkod kan ha företräde framför bestämmelserna i dessa ANVÄNDARVILLKOR avseende respektive del av tjänsten.
6.	Insamling och användning av data
Samsung och/eller parter som anlitas av Samsung kan samla in och använda information som är nödvändig för att tillhandahålla TJÄNSTEN och Uppdateringar samt för att förbättra TJÄNSTEN. Din information behandlas alltid i enlighet med tillämplig lag och Samsungs globala sekretesspolicy som finns att läsa på http://account.samsung.com/membership/pp.
7.	Åtkomst till data
Vissa funktioner i TJÄNSTEN kan kräva att din mobila enhet har internetåtkomst och kan vara föremål för begränsningar från din nätverks- eller internetleverantör. TJÄNSTEN kan kräva internetåtkomst genom ditt datanätverk, vilket kan innebära ytterligare kostnader beroende på din betalningsplan. Dessutom kan din användning av vissa funktioner i TJÄNSTEN påverkas av lämpligheten och prestandan hos din enhets maskinvara eller din dataåtkomst. Du bekräftar och godkänner uttryckligen att Samsung inte ansvarar för tillgängligheten eller hastigheten i datanätverket och/eller dataåtkomsten.

8.	Överensstämmelse med gällande lagstiftning
Du bekräftar och samtycker till att du ska följa alla tillämpliga lagar och förordningar vid användning av TJÄNSTEN inklusive, utan begränsning, alla tillämpliga lagar och förordningar om exportrestriktioner. 
9.	Uppsägning
Dessa ANVÄNDARVILLKOR gäller tills de sägs upp. Du kan när som helst säga upp dessa ANVÄNDARVILLKOR genom att sluta använda TJÄNSTEN och avinstallera, radera och, i förekommande fall, skicka tillbaka all relaterad programvara, dokumentation och annat material som tillhandahållits av Samsung, inklusive säkerhetskopior därav. Genom att inte följa dessa ANVÄNDARVILLKOR kommer dina rättigheter baserade på dessa ANVÄNDARVILLKOR automatiskt att sägas upp utan föregående meddelande från Samsung. När dessa ANVÄNDARVILLKOR sägs upp av dig (eller när Samsung har sagt upp ANVÄNDARVILLKOR, omedelbart efter att ha blivit medveten om en sådan uppsägning) måste du omedelbart sluta använda TJÄNSTEN. För tydlighetens skull: Samsung kan säga upp dessa ANVÄNDARVILLKOR och TJÄNSTEN med trettio (30) dagars uppsägningstid (t.ex. via tjänstens webbplats, popup-fönster i applikationen, e-post eller på annat sätt).
10.	Friskrivning från garantiansvar
I DEN UTSTRÄCKNING SOM TILLÅTS ENLIGT TILLÄMPLIG LAG TILLHANDAHÅLLS TJÄNSTEN ”I BEFINTLIGT SKICK” OCH ”SOM TILLGÄNGLIG”, UTAN NÅGRA SOM HELST GARANTIER FRÅN SAMSUNG, VARE SIG UTTRYCKLIGA ELLER UNDERFÖRSTÅDDA. I DEN MÅN TILLÄMPLIG LAG MEDGER DET, FRISKRIVER SIG SAMSUNG FRÅN ALLA GARANTIER ELLER ANDRA VILLKOR, VARE SIG UTTRYCKLIGA, UNDERFÖRSTÅDDA ELLER LAGSTADGADE, INKLUSIVE, MEN INTE BEGRÄNSAT TILL, UNDERFÖRSTÅDDA GARANTIER ELLER VILLKOR FÖR ALLMÄN LÄMPLIGHET, GODTAGBAR KVALITET, LÄMPLIGHET FÖR ETT SÄRSKILT ÄNDAMÅL, PÅLITLIGHET ELLER TILLGÄNGLIGHET, EXAKTHET, FRÅNVARO AV VIRUS, OSTÖRD ANVÄNDNING, FRÅNVARO AV INTRÅNG I TREDJE PARTS RÄTTIGHETER ELLER ANDRA ÖVERTRÄDELSER AV RÄTTIGHETER. I VISSA DELSTATER/JURISDIKTIONER TILLÅTS INTE UNDANTAG FÖR ELLER BEGRÄNSNINGAR AV UNDERFÖRSTÅDDA GARANTIER, VILKET INNEBÄR ATT OVANSTÅENDE UNDANTAG ELLER BEGRÄNSNINGAR EVENTUELLT INTE GÄLLER FÖR DIG. INGA RÅD OCH INGEN INFORMATION, OAVSETT OM DE FRAMKOMMER MUNTLIGT ELLER SKRIFTLIGT, SOM DU ERHÅLLER FRÅN SAMSUNG ELLER DESS ANSLUTNA FÖRETAG SKA ANSES KUNNA ÄNDRA DENNA ANSVARSFRISKRIVNING FRÅN SAMSUNG GÄLLANDE GARANTI FÖR TJÄNSTEN, ELLER UTGÖRA NÅGOT SLAGS GARANTI ÖVERHUVUDTAGET FRÅN SAMSUNG. 
UTAN ATT BEGRÄNSA DEN TIDIGARE ANSVARSFRISKRIVNINGEN, OCH I DEN STÖRSTA UTSTRÄCKNING SOM TILLÅTS ENLIGT TILLÄMPLIG LAG, INTYGAR OCH GARANTERAR SAMSUNG INTE ATT TJÄNSTEN ELLER INNEHÅLLET DÄRI KOMMER ATT (i) FUNGERA UTAN AVBROTT, PUNKTLIGT, SÄKERT ELLER FELFRITT, (ii) ALLTID KOMMER ATT VARA TILLGÄNGLIG ELLER FRI FRÅN SKADLIGA KOMPONENTER ELLER FEL, (iii) KOMMER ATT VARA SÄKER ELLER IMMUN (INKLUSIVE INNEHÅLLET SOM LEVERERAS TILL DIG ELLER INFORMATIONEN SOM DU TILLHANDAHÅLLIT) MOT OBEHÖRIG ÅTKOMST ELLER (iv) KOMMER ATT VARA KORREKT, FULLSTÄNDIG ELLER TILLFÖRLITLIG, ATT TJÄNSTENS KVALITET KOMMER ATT VARA TILLFREDSSTÄLLANDE, ELLER ATT FEL KOMMER ATT ÅTGÄRDAS.

11.	Ansvarsbegränsning
11.1 Varken SAMSUNG eller Du begränsar eller friskriver sig från ansvar för skador där detta enligt gällande lag inte är möjligt, i den utsträckning gällande lag förhindrar sådan begränsning eller friskrivning, eller i den utsträckning en behörig domstol beslutar att en sådan begränsning eller friskrivning enligt gällande lag är ogiltig. 
11.2 I största möjliga utsträckning som tillåts enligt tillämplig lag ska SAMSUNG inte vara ansvarigt för förluster, skadestånd eller ansvar enligt avtal (inklusive för vårdslöshet), lagar om tredje parts skyldigheter (inklusive ”åtalbar handling” och anspråk avseende vårdslöshet) eller lagstadgade skyldigheter eller någon annan rättslig grund, även om SAMSUNG specifikt har informerats om risken för sådana förluster (i) vare sig förlusten är indirekt, tillfällig, särskild, följdförlust eller består i avskräckande skadestånd eller straffrättsliga ekonomiska påföljder, (ii) för eventuell utebliven vinst, förlust av affärer, förlust av möjligheter, förlust av data eller (iii) förlust som beror på fel, utelämnanden, avbrott, datavirus, anslutningsproblem eller nätverksavgifter. 
11.3 I största möjliga utsträckning som tillåts enligt tillämplig lag ska SAMSUNGs sammanlagda ekonomiska skuld gentemot dig till följd av eller i samband med dessa ANVÄNDARVILLKOR, TJÄNSTEN eller relaterade frågor inte överstiga det belopp du betalat till SAMSUNG eller SAMSUNGs anslutna företag specifikt för denna TJÄNST. 

11.4 Du godkänner att ovanstående bestämmelser i paragraf 10 och 11 är rimliga med tanke på fördelarna som Tjänsten medför och att du godkänner sådan risk och/eller osäkerhet. 
11.5 DET ÄR MYCKET VIKTIGT ATT DU SÄKERHETSKOPIERAR DATA PÅ ENHETEN INNAN DU ANVÄNDER TJÄNSTERNA FÖR ATT UNDVIKA ATT DATA GÅR FÖRLORADE. DU BEKRÄFTAR OCH GODKÄNNER UTTRYCKLIGEN ATT SAMSUNG INTE ANSVARAR FÖR NÅGON FÖRLUST AV DATA SOM HÄRRÖR FRÅN ANVÄNDNING AV TJÄNSTEN.
12.	Gottgörelse
Följande text gäller endast om du använder TJÄNSTEN i ditt företag, din verksamhet eller ditt yrke: Du samtycker till att gottgöra, försvara och hålla SAMSUNG, dess entreprenörer, anställda och ombud skadeslösa från alla anspråk, förluster, skadestånd och/eller betalningsskyldigheter (inklusive rättsliga avgifter och omkostnader) som härrör från din olagliga användning av TJÄNSTEN, ditt intrång i någon tredje parts rättigheter eller något brott mot dessa ANVÄNDARVILLKOR.
13.	Gällande lagstiftning
Dessa ANVÄNDARVILLKOR styrs av lagarna i det jurisdiktionsområde som du bor i, utan hänsyn till dess lagvalsregler. Dessa ANVÄNDARVILLKOR ska inte regleras av FN:s lag om internationella köp av varor, vars tillämpning uttryckligen utesluts. 
14.	Tvistlösning 
Om du är en konsument (och såvida den termen inte har definierats på något annat sätt i din lokala lagstiftning, innebär det att du ”inte använder TJÄNSTEN i ditt företag, din verksamhet eller ditt yrke”) så har domstolarna i det område där du är bosatt icke-exklusiv behörighet att utreda och avgöra eventuella tvister, kontroverser eller meningsskiljaktigheter som härrör från dessa ANVÄNDARVILLKOR eller TJÄNSTEN. Om du inte är en konsument, och om en tvist, kontrovers eller meningsskiljaktighet som härrör från dessa ANVÄNDARVILLKOR eller din användning av TJÄNSTEN inte görs upp i godo, ska den lösas genom skiljedomsförfarande enligt Internationella Handelskammarens skiljedomsregler i den svarandes jurisdiktion. Oaktat det föregående kan Samsung ansöka om interimistiska rättsmedel (eller motsvarande akuta juridiska rättsmedel) i alla behöriga domstolar. Skiljedomsförfaranden ska genomföras på engelska.
15.	Klagomål
Om du vill lämna in ett klagomål avseende dessa ANVÄNDARVILLKOR ska du kontakta oss på:
https://www.samsung.com/global/galaxy/apps/samsung-members/
16.	Hela avtalet
Dessa ANVÄNDARVILLKOR utgör hela avtalet mellan dig och Samsung avseende TJÄNSTEN och åsidosätter alla föregående eller samtidiga muntliga eller skriftliga kommunikationer, förslag och framställningar avseende TJÄNSTEN eller andra sakfrågor som omfattas av dessa ANVÄNDARVILLKOR. Om någon bestämmelse i dessa ANVÄNDARVILLKOR anses vara utan laga kraft, ogiltig, overkställbar eller olaglig, ska övriga bestämmelser fortsätta att gälla med full kraft och verkan.
17.	Inget avstående
Om Samsung vid någon tidpunkt underlåter att verkställa någon av bestämmelserna i dessa ANVÄNDARVILLKOR eller om Samsung vid någon tidpunkt underlåter att kräva att Du följer någon av bestämmelserna i dessa ANVÄNDARVILLKOR, ska detta inte på något sätt tolkas som ett nuvarande eller framtida avstående från sådana bestämmelser; inte heller ska detta på något sätt påverka Samsungs rätt att senare verkställa sådana bestämmelser. Samsungs uttryckliga avstående från någon bestämmelse, något villkor eller något krav i dessa ANVÄNDARVILLKOR ska inte utgöra ett avstående från framtida skyldighet att följa sådana bestämmelser, villkor eller krav.
18.	Fortlevnad
Avsnitten 2, 10, 11 och 12 i dessa ANVÄNDARVILLKOR, och alla andra bestämmelser som till sin natur bör fortsätta vara giltiga, ska ha fortsatt giltighet när dessa ANVÄNDARVILLKOR löper ut eller sägs upp i förtid, och ska förbli giltiga och bindande.
19.	Rubriker
Rubrikerna i dessa ANVÄNDARVILLKOR är endast avsedda som referens och ska inte påverka innebörden i eller tolkningen av dessa ANVÄNDARVILLKOR.

[2021-10-20]
