CONDIZIONI DI SERVIZIO [Expert RAW]
IMPORTANTE: LEGGERE CON ATTENZIONE. LE PRESENTI CONDIZIONI DI SERVIZIO (“CDS”) COSTITUISCONO UN CONTRATTO LEGALE TRA L’UTENTE E SAMSUNG ELECTRONICS CO., LTD. E LE SUE CONSOCIATE (COLLETTIVAMENTE, “SAMSUNG”) PER [Expert RAW] E QUALSIASI RELATIVO SOFTWARE O DOCUMENTAZIONE (COLLETTIVAMENTE, IL “SERVIZIO”) FORNITO DA SAMSUNG, DALLE SUE CONSOCIATE, DAI SUOI FORNITORI TERZI O DAI SUOI LICENZIANTI. ACCETTANDO LE PRESENTI CONDIZIONI DI SERVIZIO, L’UTENTE ACCETTA DI ESSERE VINCOLATO DALLE MEDESIME. QUALORA L’UTENTE NON ACCETTI LE CDS, NON DOVRÀ INSTALLARE NÉ UTILIZZARE IL SERVIZIO. QUALORA SAMSUNG APPORTI MODIFICHE ALLE PRESENTI CDS, AGGIORNERÀ TALI CDS RIVEDUTE E NOTIFICHERÀ L’UTENTE PRIMA DI APPLICARE QUALSIASI MODIFICA SOSTANZIALE ALLE STESSE. QUALORA L’UTENTE NON LE ACCETTI, POTRÀ INTERROMPERE L’UTILIZZO DEL SERVIZIO E DISINSTALLARLO IN QUALSIASI MOMENTO, MA NEL CASO IN CUI CONTINUI A USUFRUIRNE, SI RITERRÀ CHE TALI MODIFICHE SIANO STATE COMPRESE E ACCETTATE.

DESCRIZIONE DEL SERVIZIO
Questo SERVIZIO fornisce funzioni che consentono di riprendere immagini in formato RAW migliorato, nonché di visualizzare e condividere contenuti.
* Si noti che le immagini riprese con questo SERVIZIO potrebbero non aprirsi su altri dispositivi o servizi che non supportano le funzionalità del SERVIZIO.
* Si noti che quando si usa il SERVIZIO in ambienti chiusi o sotterranei, dove la ricezione GPS è debole, i tag posizione potrebbero non essere registrati correttamente.

1.	Concessione di licenza
In conformità ai termini delle presenti CDS, all’utente viene concessa una licenza limitata, non esclusiva e revocabile per installare il SERVIZIO, per accedervi e per utilizzarlo. I servizi e le funzioni forniti dal SERVIZIO o dal relativo Aggiornamento (definito di seguito) potranno variare o essere limitati, previa comunicazione, in base a determinati fattori, incluso, a titolo esemplificativo, il Paese, il dispositivo, il sistema operativo o l’operatore di rete dell’utente. I minori di 18 anni non sono autorizzati alla stipula delle presenti CDS né a utilizzare il SERVIZIO a meno che uno dei genitori o il tutore legale non abbia preso visione e accettato i termini e le condizioni delle presenti CDS. Qualora l’utente sia un genitore o un tutore che autorizza una persona di età inferiore ai 18 anni (“Minore”) a utilizzare il SERVIZIO, accetta di: (i) controllare l’utilizzo del SERVIZIO da parte del Minore; (ii) assumersi tutti i rischi associati all’utilizzo del SERVIZIO da parte del Minore, (iii) assumersi, nella misura consentita dalla legge applicabile, qualsiasi responsabilità derivante dall’utilizzo del SERVIZIO da parte del Minore; (iv) garantire l’accuratezza e la veridicità di tutti i dati forniti dal Minore; e (v) assumersi ogni responsabilità e di essere vincolato dalle presenti CDS per quanto riguarda l’accesso al SERVIZIO e il relativo utilizzo da parte del Minore. L’utente manleva espressamente Samsung da ogni responsabilità derivante dall’utilizzo del SERVIZIO da parte del Minore.
L’utente riconosce e accetta espressamente che l’utilizzo del SERVIZIO è a proprio rischio esclusivo e che, in generale, il rischio di insoddisfazione per ciò che concerne la qualità, le prestazioni, la precisione e l’impegno è a proprio carico. Utilizzando il SERVIZIO, l’utente riconosce e accetta che Samsung, nella misura massima consentita dalla legge applicabile, non è responsabile di alcun prodotto e/o servizio correlato di terzi né di qualsiasi contenuto, pubblicità, prodotto, servizio o altro materiale presente su tale servizio di terzi o disponibile tramite lo stesso.

2.	Riserva di diritti e titolarità
Il presente SERVIZIO include software e dati forniti da terzi. L’utente riconosce che il SERVIZIO è di proprietà di Samsung e dei suoi licenzianti e tutelato dalle leggi sul copyright applicabili e da altre leggi e altri trattati in materia di proprietà intellettuale. Le presenti CDS e l’utilizzo del SERVIZIO non concedono all’utente alcun interesse proprietario relativamente al SERVIZIO; all’utente viene concessa solo una licenza d’uso limitata, personale, non esclusiva, non trasferibile e revocabile in conformità ai termini delle presenti CDS. L’utente non può utilizzare il SERVIZIO per riprodurre materiali tutelati da copyright o materiali che l’utente non ha il diritto né l’approvazione legale di riprodurre.
3.	Restrizioni
Fatta eccezione per le attività espressamente richieste dalla legge locale applicabile, l’utente non potrà (i) decodificare, decompilare, disassemblare, né tentare, in altro modo, di scoprire il codice sorgente o gli algoritmi del SERVIZIO, (ii) modificare o disabilitare alcuna funzione del SERVIZIO, (iii) duplicare e/o creare lavori derivati basati sul SERVIZIO, (iv) noleggiare, concedere in locazione, in prestito o in sublicenza il SERVIZIO, né fornire servizi di hosting commerciale attraverso lo stesso, (v) violare i diritti di proprietà intellettuale di Samsung o quelli di terzi in relazione all’utilizzo del SERVIZIO (nella misura in cui tale utilizzo non sia autorizzato dalle presenti CDS); (vi) utilizzare il SERVIZIO in modo illecito, per scopi illeciti o in un modo non conforme alle presenti CDS o agire in maniera fraudolenta o dolosa, ad esempio, compiendo attività di pirateria informatica o inserendo, nel SERVIZIO o in un sistema operativo, codici dannosi, inclusi virus o dati dannosi (vii) usare il SERVIZIO in modo tale da danneggiare, disabilitare, sovraccaricare, deteriorare o compromettere i sistemi o la sicurezza di Samsung oppure da interferire con altri utenti; (viii) ottenere o raccogliere informazioni o dati dal SERVIZIO o dai sistemi Samsung, oppure tentare di decifrare trasmissioni dirette ai server, o provenienti dagli stessi, in cui è in esecuzione il Servizio; e (ix) utilizzare il SERVIZIO per molestare, minacciare o danneggiare altre persone e/o violare i relativi diritti alla privacy.
4.	Aggiornamento, modifica o interruzione del SERVIZIO
Samsung potrà fornire o rendere disponibili aggiornamenti o upgrade in qualsiasi momento per il SERVIZIO (“Aggiornamenti”), inclusi, a titolo esemplificativo, correzioni dei bug, miglioramenti del servizio, nuove funzioni, eliminazione di funzioni esistenti o modiche del SERVIZIO. Tuttavia, l’utente dà atto e accetta che Samsung non è obbligata a fornirgli gli Aggiornamenti. Gli Aggiornamenti verranno disciplinati dalle presenti CDS, a meno che con tali Aggiornamenti non vengano forniti termini e condizioni specifici, nel qual caso saranno essi a disciplinare gli Aggiornamenti. Gli Aggiornamenti per il software di protezione o le correzioni di errori critici o altri importanti Aggiornamenti potranno essere scaricati e installati automaticamente, data l’importanza della loro ricezione tempestiva per favorire la tutela del licenziatario e degli altri utenti.
Nella misura consentita dalla legge applicabile, Samsung si riserva espressamente il diritto, previo avviso, di modificare, sospendere o rimuovere il SERVIZIO o qualsivoglia parte di esso oppure di limitarne l’uso o di disabilitare l’accesso allo stesso. 
5.	Servizi e Contenuto di terzi 
Tramite il servizio, all'utente potranno essere resi disponibili anche contenuto e/o i servizi di terzi. Nella misura consentita dalla legge, Samsung non rilascia alcuna garanzia, condizione o dichiarazione in merito a qualsiasi aspetto dei servizi o del contenuto di terzi incluso, a titolo esemplificativo, la qualità, la precisione, l’efficacia, l’assenza di virus, la non violazione dei diritti di terzi e la conformità alle leggi o ai regolamenti applicabili. L’utilizzo di servizi e contenuti di terzi può essere disciplinato dai termini d’uso, dal contratto di licenza, dall’informativa sulla privacy o da altri contratti simili di tali fornitori terzi. Il SERVIZIO può essere soggetto a licenze open source e, in tal caso, i termini di dette licenze possono prevalere sui termini delle presenti CDS relativamente a tale parte del SERVIZIO.
6.	Raccolta e trattamento dei dati
Samsung e/o le parti da questa incaricate possono raccogliere e utilizzare le informazioni necessarie per fornire all’utente il SERVIZIO e gli Aggiornamenti, nonché per migliorare od ottimizzare il SERVIZIO. Le informazioni dell’utente saranno trattate sempre in conformità alla legge applicabile e all’Informativa sulla privacy globale di Samsung, disponibile all’indirizzo: http://account.samsung.com/membership/pp.
7.	Accesso ai dati 
Alcune funzioni del SERVIZIO potranno richiedere che il dispositivo mobile dell’utente acceda a Internet e potranno essere soggette a restrizioni imposte dalla rete o dal provider di internet. Il SERVIZIO potrà richiedere l’accesso tramite la rete dati dell’utente, con possibili spese aggiuntive a seconda del relativo piano tariffario. Inoltre, l’utilizzo di alcune funzioni del SERVIZIO può dipendere dall’adeguatezza e dalle prestazioni dell’accesso ai dati o dell’hardware del dispositivo in uso. L’utente riconosce e accetta espressamente che Samsung non è responsabile della disponibilità e della velocità della rete dati e/o dell’accesso ai dati.

8.	Rispetto della legge
L’utente dà atto e accetta di rispettare tutte le leggi e tutti i regolamenti applicabili durante l’utilizzo del SERVIZIO, inclusi, a titolo esemplificativo, le leggi e i regolamenti applicabili in materia di restrizioni all’esportazione. 
9.	Risoluzione
Le presenti CDS restano valide fino alla loro risoluzione. L’utente può risolvere in qualsiasi momento le presenti CDS cessando l’utilizzo del SERVIZIO e disinstallando, eliminando e, se applicabile, restituendo l’intero software nonché la documentazione e gli altri materiali correlati forniti da Samsung, ivi incluse le relative copie di backup. Qualora l’utente non osservi le presenti CDS, i suoi diritti ai sensi di tali condizioni decadranno automaticamente senza alcun preavviso da parte di Samsung. Alla risoluzione delle presenti CDS (o, nel caso in cui sia Samsung a risolvere le CDS, nel momento stesso in cui l’utente venga a conoscenza della risoluzione), l’utente dovrà cessare completamente e con effetto immediato l’utilizzo del SERVIZIO. Per maggior chiarezza, Samsung potrà risolvere le presenti CDS e terminare l’erogazione del SERVIZIO con un preavviso di trenta (30) giorni (ad esempio, sul sito Web del servizio, visualizzando avvisi popup nell’applicazione, tramite e-mail, ecc.).
10.	Esclusione della garanzia
NELLA MISURA MASSIMA CONSENTITA DALLA LEGGE APPLICABILE, IL SERVIZIO VIENE EROGATO DA SAMSUNG “COM’È” E “SECONDO DISPONIBILITÀ”, SENZA GARANZIE O CONDIZIONI CONTRATTUALI DI ALCUN TIPO, ESPRESSE O IMPLICITE. SAMSUNG ESCLUDE, ENTRO I LIMITI CONSENTITI DALLLA LEGGE, OGNI GARANZIA O ALTRA CONDIZIONE ESPRESSA, IMPLICITA O LEGALE, INCLUSE, A TITOLO ESEMPLIFICATIVO, LE GARANZIE O CONDIZIONI IMPLICITE DI COMMERCIABILITÀ, DI QUALITÀ SODDISFACENTE, DI IDONEITÀ PER UNO SCOPO SPECIFICO, DI AFFIDABILITÀ O DI DISPONIBILITÀ, PRECISIONE, ASSENZA DI VIRUS, POSSESSO PACIFICO, NON VIOLAZIONE DEI DIRITTI DI TERZI O ALTRA VIOLAZIONE DI DIRITTI. POICHÉ ALCUNE GIURISDIZIONI NON AMMETTONO ESCLUSIONI O LIMITAZIONI ALLE GARANZIE IMPLICITE, È POSSIBILE CHE LE ESCLUSIONI O LE LIMITAZIONI DI CUI SOPRA NON SI APPLICHINO ALL’UTENTE. LE INFORMAZIONI O L’ASSISTENZA, VERBALI O SCRITTE, FORNITE ALL’UTENTE DA SAMSUNG O DALLE SUE CONSOCIATE NON POTRANNO IN ALCUN CASO ESSERE CONSIDERATE COME UNA VARIAZIONE DELLA PRESENTE ESCLUSIONE DI GARANZIA DA PARTE DI SAMSUNG RIGUARDANTE IL SERVIZIO NÉ COME UNA NUOVA GARANZIA DI ALCUN TIPO DA PARTE DI SAMSUNG. 
SENZA LIMITARE IL PRECEDENTE ESONERO DI RESPONSABILITÀ E NELLA MISURA MASSIMA CONSENTITA DALLA LEGGE APPLICABILE, SAMSUNG NON DICHIARA NÉ GARANTISCE CHE IL SERVIZIO O IL CONTENUTO (i) FUNZIONERÀ IN MODO ININTERROTTO, PUNTUALE, SICURO O PRIVO DI ERRORI, (ii) SARÀ SEMPRE DISPONIBILE O PRIVO DI TUTTI I COMPONENTI DANNOSI O DI ERRORI, (iii) SARÀ PROTETTO O IMMUNE (INCLUSO IL CONTENUTO MESSO A DISPOSIZIONE DELL’UTENTE O I DATI FORNITI DALL’UTENTE) DA ACCESSI NON AUTORIZZATI O (iv) SARÀ ACCURATO, COMPLETO O AFFIDABILE, CHE LA QUALITÀ DEL SERVIZIO SARÀ SODDISFACENTE PER L’UTENTE O CHE EVENTUALI ERRORI SARANNO CORRETTI.

11.	Limitazione di responsabilità
11.1 SAMSUNG e l’utente non limitano né escludono la responsabilità nei confronti di alcuni tipi di perdite o danni per i quali, ai sensi della legge applicabile, la responsabilità non può essere esclusa né limitata, nella misura in cui la legge applicabile impedisca tale esclusione o limitazione oppure nella misura in cui un tribunale di una giurisdizione competente ritenga che tale esclusione o limitazione non sia attuabile ai sensi della legge applicabile. 
11.2 Nella misura massima consentita dalla legge applicabile, SAMSUNG non sarà responsabile di perdite, danni o responsabilità ai sensi del contratto (inclusa la negligenza), delle leggi relative agli obblighi di terzi (inclusi i reclami per “illecito civile” e negligenza) o agli obblighi di legge o di qualsiasi altro fondamento giuridico, anche nel caso in cui SAMSUNG sia stata opportunamente avvisata del rischio di tali perdite che potrebbero essere (i) perdite indirette, accidentali, speciali, consequenziali o includere danni esemplari o punitivi; (ii) perdite per mancato guadagno, perdite di affari, di opportunità, di dati; o (iii) relative a errori, omissioni o interruzioni, presenza di virus informatici, problemi di connessione o connettività oppure ai costi della rete. 
11.3 Nella misura massima consentita dalla legge applicabile, la responsabilità finanziaria totale di SAMSUNG nei confronti dell’utente, derivante da o in relazione alle presenti CDS, al SERVIZIO o alle questioni a esso correlate non supererà l’importo pagato dall’utente a SAMSUNG o a una consociata di SAMSUNG specificamente per il SERVIZIO. 

11.4 L’utente riconosce che le disposizioni di cui sopra relative agli Articoli 10 e 11 sono ragionevoli considerati i vantaggi dei Servizi e di conseguenza l’utente accetterà tali rischi e/o li coprirà con un’assicurazione. 
11.5 È ESSENZIALE CHE L’UTENTE ESEGUA IL BACKUP DEI DATI SUL PROPRIO DISPOSITIVO PRIMA DI UTILIZZARE I SERVIZI AL FINE DI EVITARE LA PERDITA DI DATI. L’UTENTE RICONOSCE E ACCETTA ESPRESSAMENTE CHE SAMSUNG NON È RESPONSABILE DI ALCUNA PERDITA DI DATI DERIVANTE DALL’UTILIZZO DEL SERVIZIO.
12.	Indennizzo
Il testo che segue si applica solo se l’utente utilizza il SERVIZIO come parte della propria attività, commercio o professione: “L’utente accetta di indennizzare, difendere e manlevare SAMSUNG e i rispettivi fornitori, dipendenti e agenti da qualsiasi reclamo, perdita, danno e/o responsabilità (ivi inclusi i costi e le spese legali) derivanti da un uso illecito del SERVIZIO, dalla violazione dei diritti di terzi o da qualsiasi violazione delle presenti CDS.”
13.	Legge applicabile
Le presenti CDS sono disciplinate dalle leggi della giurisdizione in cui risiede l’utente, indipendentemente dalle disposizioni in materia di conflitto di leggi. Le presenti CDS non saranno disciplinate dalla United Nations Convention on Contracts for the International Sale of Goods (Convenzione delle Nazioni Unite sui Contratti per la Vendita Internazionale di Beni), poiché la sua applicazione è espressamente esclusa. 
14.	Risoluzione delle controversie 
Qualora l’utente sia un consumatore (laddove, nei casi in cui non sia in altro modo definito dalla legislazione del suo Paese, tale termine indica “che il SERVIZIO non viene utilizzato nell’ambito di un’attività, di una professione o di un commercio”), i tribunali del territorio in cui risiede hanno la giurisdizione non esclusiva di dirimere qualsiasi vertenza, controversia o discrepanza derivante dalle presenti CDS o dall’utilizzo del SERVIZIO e di decidere in merito. Qualora l’utente non sia un consumatore, nel caso in cui una vertenza, una controversia o una discrepanza derivante, in qualsiasi modo, dalle presenti CDS o dall’utilizzo del SERVIZIO da parte dell’utente non venga risolta in via amichevole, sarà soggetta a procedimenti arbitrali ai sensi delle regole di arbitrato della Camera di commercio internazionale del Paese di residenza del convenuto. Fermo restando quanto sopra, Samsung potrà richiedere un provvedimento ingiuntivo (o un provvedimento d’urgenza equivalente) in qualsiasi tribunale della giurisdizione competente. Le udienze dell’arbitrato saranno tenute in lingua inglese.
15.	Reclami
Se l’Utente desidera presentare un reclamo in merito alle presenti CDS, è pregato di contattarci all’indirizzo:
https://www.samsung.com/global/galaxy/apps/samsung-members/
16.	Intero accordo
Le presenti CDS costituiscono l’accordo completo tra l’utente e Samsung relativamente al SERVIZIO e prevalgono su tutte le comunicazioni, le proposte e le dichiarazioni scritte o orali, precedenti o contemporanee, riguardanti il SERVIZIO o qualsiasi altro argomento ivi contemplato. Qualora una qualsiasi disposizione delle presenti CDS sia ritenuta priva di efficacia, non valida, non attuabile o illegale, le altre disposizioni rimarranno pienamente vincolanti ed efficaci.
17.	Nessuna rinuncia
La mancata applicazione da parte di Samsung, in qualsiasi momento, di qualsiasi disposizione delle presenti CDS o la mancata richiesta da parte di Samsung che l’utente faccia valere in qualsiasi momento qualsiasi disposizione delle presenti CDS non sarà in alcun caso interpretata come una rinuncia a far valere ora o in futuro tali disposizioni, né inficerà in alcun modo il diritto di Samsung di far valere tali disposizioni in seguito. La rinuncia esplicita da parte di Samsung a far valere le disposizioni, le condizioni o i requisiti delle presenti Condizioni di servizio non costituirà rinuncia a eventuali obblighi a conformarsi a tali disposizioni, condizioni o requisiti in futuro.
18.	Estensione della validità temporale di alcune disposizioni
Gli Articoli 2, 10, 11 e 12 delle presenti CDS e qualsiasi altra disposizione che per sua natura dovrebbe continuare ad avere efficacia estenderanno la loro validità temporale oltre la scadenza o la risoluzione anticipata delle presenti CDS e rimarranno validi e vincolanti.
19.	Titoli
I titoli contenuti nelle presenti Condizioni di Servizio sono presenti solo per riferimento e non ne condizionano il significato o l’interpretazione.

[20/10/2021]
