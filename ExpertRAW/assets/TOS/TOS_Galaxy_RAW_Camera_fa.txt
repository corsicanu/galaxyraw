  ضوابط سرویس [Expert RAW]
مهم - با دقت بخوانید. این «ضوابط سرویس» (TOS) قراردادی قانونی بین شما و SAMSUNG ELECTRONICS CO., LTD.‎ و نهادهای وابسته به آن (مجموعاً «SAMSUNG») در زمینه [Expert RAW] و هرگونه نرم‌افزار یا مستندات مربوط به آن (مجموعاً «سرویس») است که به‌وسیله SAMSUNG یا نهادهای وابسته به آن، یا تامین‌کنندگان یا مجوزدهندگان شخص ثالث آن ارائه می‌شود. با پذیرش این TOS، پایبندی خود را به این TOS اعلام می‌کنید. اگر با این TOS موافق نباشید، نباید «سرویس» را نصب یا استفاده کنید. اگر SAMSUNG این TOS را تغییر دهد، SAMSUNG سند اصلاح‌شده را به‌روزرسانی می‌کند و تغییرات اساسی را پیش از اعمال در TOS به شما اعلام می‌کند. اگر این تغییرات را نپذیرید، می‌توانید «سرویس» را در هر زمان حذف و استفاده از آن را متوقف کنید. ادامه استفاده از «سرویس» به این معنا خواهد بود که شما تغییرات را فهمیده و پذیرفته‌اید.

شرح سرویس
این «سرویس» امکاناتی برای گرفتن تصاویر در فرمت پیشرفته RAW، و نیز مشاهده و اشتراک‌گذاری محتوا فراهم می‌کند
* توجه کنید که تصاویری که با این «سرویس» گرفته می‌شوند، ممکن است در دستگاه‌ها یا سرویس‌های دیگری که از قابلیت‌های این «سرویس» پشتیبانی نمی‌کنند، باز نشوند.
* دقت کنید که در صورت استفاده از این «سرویس» در مکان‌های سرپوشیده یا زیرزمینی که گیرندگی GPS در آنها مناسب نیست، برچسب‌های مکان ممکن است به‌درستی ثبت نشوند.

1.	اعطای مجوز
بر طبق ضوابط این TOS، مجوز محدود، غیرانحصاری، و قابل فسخ برای نصب، دسترسی و استفاده از «سرویس» به شما اعطا می‌شود. خدمات و امکانات ارائه‌شده توسط «سرویس» یا «به‌روزرسانی» آن (که در زیر تعریف شده‌اند) ممکن است بسته به برخی عوامل، شامل (و نه محدود به) کشور، دستگاه، سیستم عامل یا اپراتور شبکه شما با اعلام قبلی متفاوت یا محدود شوند. اگر سن شما 18 یا کمتر است، اجازه انعقاد این قرارداد TOS یا استفاده از «سرویس» را ندارید، مگر این‌که پدر/مادر یا سرپرست قانونی‌تان شرایط و ضوابط این TOS را بدانند و بپذیرند. اگر شما پدر/مادر یا سرپرست قانونی هستید که به فرد زیر 18 سال («صغیر») اجازه استفاده از «سرویس» را می‌دهید، موافقت خود را با موارد زیر اعلام می‌کنید: (1) نظارت بر استفاده «صغیر» از «سرویس»؛ (2) بر عهده گرفتن همه مخاطرات مربوط به استفاده شخص «صغیر» از «سرویس»؛ (3) بر عهده گرفتن مسئولیت ناشی از استفاده «صغیر» از «سرویس»، بر اساس قانون جاری؛ (4) حصول اطمینان از دقت و درستی همه اطلاعات ثبت‌شده به‌وسیله «صغیر»؛ و (5) بر عهده گرفتن مسئولیت و پایبندی به این TOS برای دسترسی و استفاده «صغیر» از «سرویس». شما صراحتاً می‌پذیرید که Samsung مسئولیت ناشی از استفاده شخص «صغیر» از «سرویس» را از خود سلب می‌کند.
شما صراحتاً تأیید و موافقت می‌کنید که استفاده از «سرویس» فقط با مسئولیت خود شما صورت می‌گیرد و مسئولیت کیفیت، عملکرد، دقت و تلاش نامناسب کاملاً بر عهده خود شما خواهد بود. با استفاده از «سرویس»، شما اعلام می‌کنید و می‌پذیرید که Samsung در قبال محصولات و/یا خدمات اشخاص ثالث مربوطه مسئولیتی ندارد و بابت محتوا، تبلیغات، محصولات، خدمات یا دیگر مطالب موجود یا دردسترس در آن سرویس شخص ثالث مسئولیتی ندارد.

2.	محفوظ ماندن حقوق و مالکیت
این سرویس شامل نرم‌افزار و اطلاعات ارائه‌شده توسط اشخاص ثالث است. شما تأیید می‌کنید که «سرویس» تحت مالکیت Samsung و مجوزدهندگان آن است و با قوانین و پیمان‌های حق نسخه‌برداری و دیگر قوانین مالکیت معنوی قابل‌اجرا محافظت می‌شود. این TOS و استفاده شما از «سرویس» هیچ‌گونه حق مالکیت نسبت به «سرویس» به شما اعطا نمی‌کند و تنها یک مجوز استفاده محدود، شخصی، غیرانحصاری و انتقال‌ناپذیر به شما اعطا می‌شود که بر اساس ضوابط این TOS قابل فسخ است. شما نباید از «سرویس» برای تکثیر موارد مشمول حق نسخه‌برداری یا مواردی که حق یا مجوز قانونی تکثیرشان را ندارید استفاده کنید.
3.	محدودیت‌ها
غیر از مواردی که قوانین محلی اجباری ملزم نماید که شما باید بتوانید این کارها را انجام دهید، شما نباید (1) «سرویس» را مهندسی معکوس کنید، کد منبع آن را تولید کنید، آن را تجزیه کنید یا به هر شکل دیگری تلاش کنید کد منبع یا الگوریتم‌های «سرویس» را کشف کنید؛ (2) هریک از امکانات «سرویس» را تغییر دهید یا غیرفعال کنید؛ (3) آثار مشتق و مبتنی بر «سرویس» را تکثیر و/یا ایجاد کنید؛ (4) «سرویس» را اجاره کنید، اجاره دهید، امانت دهید، مجوز فرعی دهید یا خدمات میزبانی تجاری با «سرویس» ارائه دهید؛ (5) حقوق مالکیت فکری ما یا دیگر اشخاص ثالث را در زمینه استفاده‌تان از «سرویس» نقض کنید (تا حدی که این استفاده به وسیله این TOS اجازه داده نشود)؛ (6) از «سرویس» به‌صورتی غیرقانونی، برای هر هدف غیرقانونی یا با هر هدف متناقض با این TOS استفاده کنید یا رفتار متقلبانه یا خرابکارانه انجام دهید، مثلاً هک کردن یا افزودن کدهای خرابکاری شامل ویروس‌ها یا داده‌های مضر، به «سرویس» یا هرگونه سیستم عامل؛ (7) از «سرویس» طوری استفاده کنید که بتواند سامانه‌ها یا امنیت ما را با آسیب، عدم فعالیت، بار بیش از حد، خرابی یا خطر مواجه کند یا در امور دیگر کاربران دخالت کند؛ (8) هرگونه اطلاعات یا داده را از «سرویس» یا سامانه‌های ما جمع‌آوری یا برداشت کنید یا تلاش کنید هرگونه انتقال به/از سرورهای در حال اجرای «سرویس» را کشف رمز نمایید؛ (9) از «سرویس» برای ایجاد مزاحمت، تهدید کردن یا آسیب زدن به دیگران و/یا نقض حریم خصوصی یا مخدوش کردن آبروی دیگران استفاده کنید.
4.	به‌روزرسانی، تغییر یا تعلیق «سرویس»
Samsung ممکن است در هر زمانی، به‌روزرسانی‌ها یا ارتقاهایی برای «سرویس» ارائه نماید یا در دسترس قرار دهد («به‌روزرسانی‌ها») که شامل اما نه محدود به رفع اشکالات، بهبود سرویس، ویژگی های جدید، حذف عملکردهای موجود یا تغییر «سرویس» می‌شود. البته، شما اعلام می‌کنید و می‌پذیرید که Samsung الزامی برای ارائه «به‌روز رسانی‌ها» به شما ندارد. به‌روزرسانی‌ها تابع این TOS است مگر این که شرایط و ضوابط‎ جداگانه‌ای با این «به‌روزرسانی‌ها» ارائه شود، که در این موارد شرایط و ضوابط‎ جداگانه درباره «به‌روزرسانی‌ها» اعمال می‌شود. به‌روزرسانی‌های مربوط به نرم‌‌‌افزار امنیتی یا رفع خطاهای مهم یا به‌روزرسانی‌های مهم دیگر با توجه به اهمیت دریافت به‌موقع این «به‌روزرسانی‌ها» برای کمک به محافظت از شما و دیگر کاربران، ممکن است به‌صورت خودکار دانلود و نصب شوند.
تا جایی که قانون جاری مجاز می‌داند، Samsung صراحتاً حق تغییر، تعلیق، حذف، محدود کردن استفاده، یا غیرفعال کردن دسترسی به «سرویس» یا هربخش از آن را فقط با صدور اخطار قبلی برای خود محفوظ می‌داند. 
5.	خدمات و محتوای شخص ثالث 
خدمات و/یا محتوای شخص ثالث نیز ممکن است از طریق این «سرویس» برای شما در دسترس باشند. تا حداکثر مقدار مجاز قانونی، Samsung مسئولیت ضمانت، شرایط یا اظهارات در خصوص خدمات یا محتوای شخص ثالث را از هر نظر شامل (ولی نه محدود به) کیفیت، دقت، اثربخشی، نداشتن ویروس، و عدم نقض حقوق شخص ثالث و تبعیت از هرگونه قوانین یا مقررات قابل اجرا، از خود سلب می‌کند. استفاده از خدمات و محتوای شخص ثالث ممکن است مشمول ضوابط استفاده، قرارداد مجوز، سیاست حریم خصوصی یا توافق‌نامه‌های دیگری از این ارائه‌دهندگان شخص ثالث باشد. «سرویس» ممکن است تابع مجوزهای منبع آزاد باشد، که در این صورت ضوابط چنین مجوزهای منبع آزادی ممکن است نسبت به ضوابط این TOS در رابطه با آن بخش از «سرویس» دارای اولویت باشد.
6.	جمع‌آوری و استفاده از اطلاعات
Samsung و/یا شرکای مورد اعتماد Samsung ممکن است اطلاعات مورد نیاز برای ارائه «سرویس» و به‌روزرسانی‌های آن، و نیز بهبود و ارتقای «سرویس» را جمع‌آوری و استفاده کنند. با اطلاعات شما همواره مطابق با قانون قابل اجرا و سیاست سراسری حفظ حریم خصوصی Samsung رفتار خواهد شد، که در نشانی زیر قابل مشاهده است: http://account.samsung.com/membership/pp 
7.	دسترسی به اطلاعات 
برای استفاده از برخی امکانات «سرویس» ممکن است لازم باشد دستگاه همراه‌تان به اینترنت دسترسی داشته باشد و این امکانات ممکن است مشمول محدودیت‌های اعمال‌شده از طریق شبکه یا ارائه‌دهنده اینترنت شما باشند. «سرویس» ممکن است به دسترسی از طریق شبکه داده اینترنت همراه شما نیاز داشته باشد، که ممکن است بسته به برنامه پرداخت شما منجر به تحمیل هزینه‌های اضافی شود. به‌علاوه، بهره‌برداری از برخی امکانات «سرویس» ممکن است تحت تأثیر متناسب بودن و عملکرد سخت‌افزار دستگاه یا دسترسی به داده اینترنت همراه قرار گیرد. شما صراحتاً اعلام و تایید می‌کنید که Samsung در قبال دردسترس و فراهم بودن شبکه داده اینترنت همراه و/یا دسترسی به داده اینترنت همراه مسئولیتی ندارد.

8.	تبعیت از قانون
شما اعلام می‌کنید و می‌پذیرید که هنگام استفاده از این «سرویس» تک‌تک و همه قوانین و مقررات جاری، شامل ولی نه محدود به تمامی قوانین و مقررات جاری محدودیت صادرات را رعایت کنید. 
9.	فسخ
این TOS تا زمانی که فسخ نشود، اعتبار دارد. شما می‌توانید در هر زمان با متوقف کردن استفاده‌تان از «سرویس»، و لغو نصب، حذف کردن و درصورت وجود، بازگرداندن همه نرم‌افزارها و اسناد مرتبط و سایر موارد ارائه‌شده توسط Samsung از قبیل نسخه‌های پشتیبان آن‌ها به این TOS خاتمه دهید. رعایت نکردن TOS باعث می‌شود که حقوق شما مبتنی بر این TOS به‌طور خودکار و بدون اطلاع‌رسانی قبلی Samsung از بین برود. با فسخ این TOS (یا اگر Samsung این TOS را فسخ کند، به محض آگاه شدن از این فسخ)، باید استفاده از این «سرویس» را بلافاصله متوقف کنید. با هدف رفع ابهام اعلام می‌شود که Samsung ممکن است با ارسال یک اخطار قبلی سی (30) روزه به شما (مثلا از طریق وب‌سایت «سرویس»، اعلان‌های بازشو از طریق برنامه، ایمیل، یا غیره) این TOS و «سرویس» را فسخ کند.
10.	سلب مسئولیت ضمانت
تا جایی که قانون جاری مجاز بداند، «سرویس» به صورت «آن‌گونه که هست» و بر مبنای «دسترسی‌پذیری» بدون هیچ ضمانت یا شرایط قراردادی صریح یا ضمنی از سوی ما، ارائه می‌شود. تا جایی که «قانون جاری» مجاز بداند، SAMSUNG مسئولیت هر نوع ضمانت یا ضوابط دیگر صریح، ضمنی یا قانونی، شامل -و نه محدود به- ضمانت‌های ضمنی یا ضوابط دادوستدپذیری، کیفیت مطلوب، تلاش ماهرانه، تناسب با کاربرد خاص، اطمینان‌پذیری یا دسترسی‌پذیری، دقت، عاری بودن از ویروس، بهره‌مندی همراه با آرامش، نقض نشدن حقوق اشخاص ثالث یا دیگر موارد نقض حقوق را از خود سلب می‌کند. در برخی حوزه‌ها اعمال استثنا یا محدودیت ضمانت صریح یا ضمنی مجاز نیست. بنابراین، ممکن است شما مشمول استثنا یا محدودیت نشوید. توصیه یا اطلاعات شفاهی یا کتبی که شما از SAMSUNG یا وابستگان آن دریافت می‌کنید، تغییردهنده این سلب مسئولیت SAMSUNG در قبال «سرویس» نخواهد بود و هیچ نوع ضمانتی از جانب SAMSUNG ایجاد نمی‌کند. 
بدون محدود کردن اطلاعیه پیشین سلب مسئولیت، و تا حداکثر جایی که قانون جاری مجاز بداند، SAMSUNG هیچ ضمانت یا تضمینی در این باره نمی‌دهد که «سرویس» یا محتوای آن (1) به صورت بی‌وقفه، بهنگام، امن یا بدون خطا ارائه شود، (2) همواره در دسترس یا عاری از اجزای مضر یا خطا باشد، (3) در برابر دسترسی غیرمجاز (از جمله به محتوایی که به شما ارائه می‌شود یا اطلاعاتی که شما ارائه می‌کنید) ایمن یا مصون باشد، یا (4) دقیق، کامل یا قابل اطمینان باشد، یا این که کیفیت «سرویس» از نظر شما مطلوب باشد یا این که مشکلات آن برطرف شود.

11.	محدودیت مسئولیت
11.1 شما و SAMSUNG، در قبال مسئولیت هر زیان یا آسیبی که طبق قوانین مرتبط نمی‌توان برای آن مسئولیت محدودیت یا استثنایی قائل شد، تا جایی که قوانین قابل اجرا مانع از این استثنائات و محدودیت‌ها باشد، یا تا جایی که دادگاه ذی‌صلاحی حکم کند این استثنائات و محدودیت‌ها بر طبق قوانین قابل اجرا بی‌اثر هستند، محدودیت و استثنایی قائل نمی‌شوید. 
11.2 تا بیشترین حدی که قانون جاری مجاز بداند، SAMSUNG در قبال ضرر، آسیب یا تعهد تحت قرارداد (از جمله قصور)، قوانین مربوط به الزامات شخص ثالث (شامل «شبه جرم» و ادعاهای سهل‌انگاری)، الزامات قانونی، یا هر چیز دیگری با مبنای قانونی مسئول نیست، حتی اگر به SAMSUNG خصوصاً خطر چنین ضرری اعلام شده باشد: (1) در مواردی که این ضرر غیرمستقیم، اتفاقی، ویژه، پیامدی یا دربرگیرنده صدمات عبرت‌آمیز یا تنبیهی باشد، (2) برای هرگونه از دست دادن سود، کسب‌وکار، فرصت، اطلاعات، یا (3) هنگامی که این ضرر مربوط به خطاها، حذفیات یا اختلالات، ویروس‌های رایانه‌ای، اتصال و مشکلات اتصال یا هزینه‌های شبکه باشد. 
11.3 تا بیشترین حدی که قانون جاری مجاز بداند، مسئولیت مالی کلی SAMSUNG در قبال شما که در رابطه با یا ناشی از این TOS، «سرویس» یا مسائل مرتبط باشد نباید از مبلغی که به‌طور خاص بابت استفاده از این «سرویس» به SAMSUNG یا نهادهای وابسته به SAMSUNG پرداخته‌اید بیشتر شود. 

11.4 شما می‌پذیرید که مقررات فوق در بندهای 10 و 11 با توجه به مزایای این «سرویس» منطقی هستند و شما بر این اساس این خطر را می‌پذیرید و/یا بیمه می‌شوید. 
11.5 لازم است برای پیشگیری از ازدست‌دادن اطلاعات، پیش از استفاده از این سرویس‌ها از اطلاعات خود روی دستگاه‌تان نسخه پشتیبان تهیه کنید. شما صراحتاً اعلام و تایید می‌کنید که SAMSUNG در قبال از بین رفتن اطلاعات بر اثر استفاده از «سرویس»، مسئول نخواهد بود.
12.	جبران خسارت
متن زیر تنها در صورتی اعمال می‌شود که شما از «سرویس» به عنوان بخشی از کسب و کار، تجارت یا حرفه خود استفاده کنید: شما موافقت می‌کنید که از SAMSUNG، پیمانکاران، کارکنان و کارگزاران آن در برابر هرگونه دعوی، زیان، آسیب و/یا مسئولیت (شامل هزینه‌ها و مخارج قانونی) که به خاطر استفاده غیرمجاز شما از «سرویس»، نقض حقوق اشخاص ثالث از سوی شما یا نقض این TOS رخ می‌دهد سلب مسئولیت، دفاع و دفع ضرر کنید.
13.	قانون جاری
این TOS مشمول قوانین حوزه قضایی محل اقامت شما، بدون توجه به مفاد تعارض قوانین آن است. «کنوانسیون سازمان ملل در زمینه قراردادهای فروش بین‌المللی کالا» شامل این TOS نمی‌شود و کاربرد آن صراحتاً مستثنی می‌گردد. 
14.	حل اختلاف 
چنانچه مصرف‌کننده هستید (و در جایی که این کلمه در قانون محلی شما به شکل دیگری تعریف نشده باشد، معنی آن این است که «از این سرویس به عنوان بخشی از کسب و کار، تجارت یا شغل استفاده نمی‌کنید»)، دادگاه محل سکونت شما دارای صلاحیت غیرانحصاری برای رسیدگی و تصمیم‌گیری در مورد هرگونه اختلاف، مناقشه یا تعارض ناشی از این TOS یا «سرویس» است. اگر مصرف‌کننده نیستید، چنان‌چه هرگونه اختلاف، مناقشه یا تعارضی ناشی از این TOS یا استفاده شما از این «سرویس» به‌طور دوستانه حل نشود، موضوع در مراحل داوری بر اساس قوانین داوری اتاق بازرگانی بین‌المللی در جایگاه خوانده مورد رسیدگی قرار خواهد گرفت. صرف‌نظر از موارد پیش‌گفته، Samsung ممکن است در هریک از دادگاه‌های حوزه قضایی ذی‌صلاح خواستار اقدام جبرانی بازدارنده (یا هرگونه اقدام قانونی معادل و فوری) شود. جلسات داوری باید به زبان انگلیسی برگزار شود.
15.	شکایات
اگر می‌خواهید شکایتی درباره این TOS ارائه کنید، لطفاً از طریق زیر با ما تماس بگیرید:
https://www.samsung.com/global/galaxy/apps/samsung-members/
16.	قرارداد کامل
این TOS کلیت توافقنامه بین Samsung و شما در ارتباط با این «سرویس» را شکل می‌دهد و جایگزین همه ارتباط‌ها، پیشنهادها و اظهارات کتبی یا شفاهی قبلی یا همزمان در ارتباط با این «سرویس» یا هر موضوع دیگری تحت پوشش این TOS می‌شود. اگر هریک از مفاد این TOS باطل، بی‌اعتبار، اجراناپذیر یا غیرقانونی شود، سایر مفاد معتبر و لازم‌الاجرا می‌ماند.
17.	عدم چشم‌پوشی
اقدام نکردن Samsung برای اجرای هر یک از بندهای این TOS در هر زمان، یا اقدام نکردن Samsung برای ملزم کردن شما به اجرای هر یک از بندهای این TOS در هر زمان، نباید به هیچ وجه چشم‌پوشی فعلی یا آتی از آن بندها تلقی شود، و به هیچ صورت نباید حق Samsung را برای اجرای این بندها در آینده تحت تأثیر قرار دهد. چشم‌پوشی صریح Samsung از هریک از بندها، شرایط یا الزامات این TOS، به معنای چشم‌پوشی آن از تعهدات آینده در زمینه رعایت این بندها، شرایط یا الزامات نخواهد بود.
18.	اعتبار
بخش‌های ۲، ۱۰، ۱۱ و ۱۲ این TOS، و مفاد دیگری که بنا به ماهیت خود باید معتبر بمانند، پس از انقضا یا فسخ زودهنگام این TOS معتبر و الزام‌آور باقی خواهند ماند.
19.	عنوان‌های اصلی
عنوان‌های اصلی این TOS فقط برای ارجاع انتخاب شده است و بر مفهوم یا تفسیر این TOS تأثیری نخواهند داشت.

[10/20/2021]
