[Expert RAW] NOTKUNARSKILMÁLAR
MIKILVÆGT – LESTU VANDLEGA. ÞESSIR ÞJÓNUSTUSKILMÁLAR („ÞJÓNUSTUSKILMÁLAR”) ERU LAGALEGUR SAMNINGUR MILLI ÞÍN OG SAMSUNG ELECTRONICS CO., LTD. OG HLUTDEILDARAÐILA ÞESS (SAMEIGINLEGA, „SAMSUNG“) FYRIR [Expert RAW] OG ALLAN VIÐKOMANDI HUGBÚNAÐ EÐA FYLGISKJÖL ÞESS (SAMEIGINLEGA, „ÞJÓNUSTAN”) SEM VEITT ER AF SAMSUNG, HLUTDEILDARFÉLÖGUM ÞESS, ÞRIÐJU AÐILA SELJENDUM ÞESS EÐA LEYFISVEITENDUM. MEÐ ÞVÍ AÐ SAMÞYKKJA ÞESSA ÞJÓNUSTUSKILMÁLA SAMÞYKKIRÐU AÐ ÞÚ SÉRT BUNDIN(N) AF ÞESSUM ÞJÓNUSTUSKILMÁLUM. EF ÞÚ SAMÞYKKIR EKKI ÞJÓNUSTUSKILMÁLANA SKALTU HVORKI SETJA UPP NÉ NOTA ÞJÓNUSTUNA. GERI SAMSUNG BREYTINGAR Á ÞESSUM ÞJÓNUSTUSKILMÁLUM MUN SAMSUNG UPPFÆRA ENDURSKOÐAÐA ÞJÓNUSTUSKILMÁLANA OG TILKYNNA ÞÉR ÁÐUR EN NOKKRAR EFNISLEGAR BREYTINGAR ERU GERÐAR Á ÞESSUM ÞJÓNUSTUSKILMÁLUM. ÞÚ GETUR HÆTT AÐ NOTA OG FJARLÆGT ÞJÓNUSTUNA HVENÆR SEM ER EF ÞÚ ERT EKKI SAMÞYKK(UR) SLÍKUM BREYTINGUM EN EF ÞÚ HELDUR ÁFRAM AÐ NOTA ÞJÓNUSTUNA TELSTU HAFA SKILIÐ OG SAMÞYKKT ÞÆR.

LÝSING Á ÞJÓNUSTUNNI
ÞJÓNUSTAN veitir eiginleika til að taka myndir með endurbættu RAW-sniði og til að skoða og deila efni.
* Vinsamlegast athugaðu að það kann að vera að myndir sem teknar eru með þessari ÞJÓNUSTU opnist ekki í öðrum tækjum eða þjónustu sem styður ekki við eiginleika þessarar ÞJÓNUSTU.
* Vinsamlegast athugaðu að við notkun á ÞJÓNUSTUNNI innanhúss eða neðanjarðar þar sem GPS-tenging er ekki góð gætu staðsetningarmerki verið ranglega skráð.

1.	Leyfisveiting
Með fyrirvara um skilmála þessara þjónustuskilmála er þér veitt takmarkað, almennt og afturkallanlegt leyfi til að setja upp, fá aðgang að og nota ÞJÓNUSTUNA. Sú þjónusta eða eiginleikar sem ÞJÓNUSTAN eða uppfærsla (skilgreint hér að neðan) veitir kunna að vera mismunandi eða takmörkuð, með fyrirframtilkynningu, eftir tilteknum þáttum, þar á meðal, án þess að tæmandi sé talið, landi þínu, tæki, stýrikerfi eða rekstraraðila netkerfis. Ef þú ert ekki 18 ára eða eldri hefur þú ekki leyfi til að samþykkja þessa þjónustuskilmála eða nota ÞJÓNUSTUNA nema með því skilyrði að foreldri þitt eða forráðamaður lesi og samþykki skilmálana. Ef þú ert foreldri eða forráðamaður sem leyfir einstaklingi undir 18 ára aldri („ólögráða barni”) að nota ÞJÓNUSTUNA samþykkir þú að: (i) hafa eftirlit með notkun ólögráða barnsins á ÞJÓNUSTUNNI; (ii) taka á þig alla áhættu sem fylgir notkun ólögráða barnsins á ÞJÓNUSTUNNI; (iii) að því marki sem lög leyfa, taka á þig alla bótaskyldu sem gæti hlotist af notkun ólögráða barnsins á ÞJÓNUSTUNNI; (iv) tryggja að allar upplýsingar sem ólögráða barnið sendir séu nákvæmar og réttar; og (v) að þú sért bundin/n af þessum þjónustuskilmálum og takir á þig ábyrgð á aðgangi og notkun ólögráða barnsins á ÞJÓNUSTUNNI. Þú samþykkir sérstaklega að Samsung afsali sér allri skaðabótaábyrgð vegna notkunar barnsins á ÞJÓNUSTUNNI.
Þú viðurkennir og samþykkir að notkun á ÞJÓNUSTUNNI er á þína eigin ábyrgð og að áhætta vegna óviðunandi gæða, afkasta, nákvæmni eða umsýslu liggur öll hjá þér. Með því að nota ÞJÓNUSTUNA viðurkennir þú og samþykkir að Samsung beri enga ábyrgð á tengdum vörum og/eða þjónustu þriðju aðila og sé ekki ábyrgt eða skaðabótaskylt vegna innihalds, auglýsinga, vara, þjónustu eða annars efnis frá eða á vegum slíkrar þjónustu þriðja aðila.

2.	Áskilin réttindi og eignarhald
Þessi ÞJÓNUSTA inniheldur hugbúnað og gögn sem veitt eru af þriðju aðilum. Þú viðurkennir að ÞJÓNUSTAN er í eigu Samsung og leyfisveitenda þess og varin með viðeigandi höfundarrétti og öðrum hugverkaréttindalögum og -samningum. Þessir þjónustuskilmálar og notkun þín á ÞJÓNUSTUNNI veita þér engan eignarrétt á ÞJÓNUSTUNNI og þér er aðeins veitt takmarkað, persónubundið, almennt og óframseljanlegt leyfi til notkunar sem er afturkallanlegt í samræmi við ákvæði þessara þjónustuskilmála. Þú mátt ekki nota ÞJÓNUSTUNA til að endurgera höfundarréttarvarið efni eða efni sem þú hefur ekki rétt eða lagalegt samþykki til að endurgera.
3.	Takmarkanir
Nema að því marki sem gildandi lög krefjast þess að þú gerir slíkt, máttu ekki (i) vendismíða, bakþýða, sundurhluta eða á annan hátt reyna að komast að upprunakóða eða reikniforskrift ÞJÓNUSTUNNAR; (ii) breyta eiginleikum ÞJÓNUSTUNNAR eða gera þá óvirka; (iii) tvífalda og/eða búa til afleidd verk sem byggjast á ÞJÓNUSTUNNI; (iv) leigja út, gera leigusamning um, lána út, framselja leyfi fyrir eða veita gjaldskylda hýsingarþjónustu með ÞJÓNUSTUNNI; (v) brjóta á hugverkarétti okkar eða þriðju aðila sem tengjast notkun þinni á ÞJÓNUSTUNNI (að því marki sem slík notkun er ekki leyfð með þessum þjónustuskilmálum); (vi) nota ÞJÓNUSTUNA á einhvern ólögmætan hátt, í einhverjum ólögmætum tilgangi eða á nokkurn hátt sem samræmist ekki þessum þjónustuskilmálum eða hegða þér sviksamlega eða skaðlega, t.d. með því brjótast inn í eða setja inn spillikóða, þ. á m. vírusa, eða skaðleg gögn inn í ÞJÓNUSTUNA eða hvaða stýrikerfi sem er; (vii) nota ÞJÓNUSTUNA þannig að það kunni að skemma, gera óvirk, valda yfirálagi á eða veikja kerfi okkar eða stofna þeim eða öryggi í hættu eða trufla aðra notendur; (viii) safna eða nýta þér einhverjar upplýsingar eða gögn frá ÞJÓNUSTUNNI eða kerfum okkar eða reyna að ráða í sendingar til eða frá þjónunum sem keyra ÞJÓNUSTUNA; og (ix) nota ÞJÓNUSTUNA til að áreita, hóta eða valda skaða á einhverri annarri manneskju og/eða brjóta gegn persónuvernd eða heiðri.
4.	Uppfærsla, breyting eða rof á ÞJÓNUSTUNNI
Samsung kann hvenær sem er að veita eða gera tiltækar uppfærslur á ÞJÓNUSTUNNI („uppfærslur”), þar á meðal, án takmarkana, villulagfæringar, þjónustuviðbætur, nýja eiginleika, eyðingu á gildandi virkni eða breytingu á ÞJÓNUSTUNNI. Hins vegar samþykkir þú og viðurkennir að Samsung er ekki skyldugt til að veita þér uppfærslur. Uppfærslurnar falla undir þessa þjónustuskilmála nema sérstakir skilmálar fylgi slíkum uppfærslum, en þá skulu uppfærslurnar falla undir hina sérstöku skilmála. Uppfærslur á öryggishugbúnaði, áríðandi villulagfæringar eða aðrar mikilvægar uppfærslur kunna að vera sjálfkrafa sóttar og settar upp vegna þess hve mikilvægt er að slíkar uppfærslur komist snemma til skila til að vernda þig og aðra notendur.
Að því marki sem gildandi lög leyfa áskilur Samsung sér rétt til að breyta, fresta, fjarlægja, takmarka notkun á eða gera óvirkan aðgang að ÞJÓNUSTUNNI eða einhverjum hlutum hennar en þó ávallt með fyrirvara. 
5.	Þjónusta og efni þriðja aðila 
Þjónusta og/eða efni þriðja aðila kann einnig að standa þér til boða í gegnum ÞJÓNUSTUNA. Að því marki sem lög leyfa, hafnar Samsung allri ábyrgð, skilyrðum eða forsvari hvað varðar hverja þá þjónustu eða hvert það efni þriðja aðila að öllu leyti, þar með talið án þess að það takmarkist við gæði, nákvæmni, skilvirkni, vírusleysi, að ekki sé brotið á réttindum þriðja aðila og reglufylgni við gildandi lög eða reglugerðir. Notkun á þjónustu og efni þriðju aðila kann að lúta notkunarskilmálum, leyfissamningi, persónuverndarstefnu eða öðrum slíkum samningum viðkomandi þriðja aðila. ÞJÓNUSTAN kann að falla undir leyfi frjáls hugbúnaðar og kunna skilmálar slíkra leyfa frjáls hugbúnaðar að vera æðri þessum skilmálum hvað varðar umræddan hluta ÞJÓNUSTUNNAR.
6.	Söfnun og notkun á gögnum
Samsung og/eða aðilar sem Samsung felur slíkt, kunna að safna og nota upplýsingar sem eru nauðsynlegar til að veita ÞJÓNUSTUNA og uppfærslur, og bæta ÞJÓNUSTUNA eða bæta við hana. Ávallt verður farið með upplýsingarnar þínar í samræmi við gildandi lög og alþjóðlega persónuverndarstefnu Samsung sem hægt er að nálgast á http://account.samsung.com/membership/pp.
7.	Gagnaaðgangur 
Sumir eiginleikar ÞJÓNUSTUNNAR kunna að krefjast þess að fartækið þitt hafi aðgang að internetinu og kunna að lúta takmörkunum sem settar eru af fjarskipta- eða internetfyrirtæki þínu. ÞJÓNUSTAN kann að þarfnast aðgangs að interneti í gegnum gagnakerfi sem getur haft viðbótarkostnað í för með sér, allt eftir áskrift þinni. Að auki kann virkni sumra eiginleika ÞJÓNUSTUNNAR að fara eftir hentugleika og afköstum tækis eða gagnaaðgangs þíns. Þú staðfestir og samþykkir að Samsung ber ekki ábyrgð á tiltækileika og hraða gagnaþjónustunnar og/eða aðgangi að gögnum.

8.	Fylgni við lög
Þú staðfestir og samþykkir að þú munir fylgja öllum gildandi lögum og reglugerðum þegar þú notar ÞJÓNUSTUNA, þar á meðal, án þess að tæmandi sé talið, öllum gildandi lögum og reglugerðum um takmarkanir á útflutningi. 
9.	Uppsögn
Þessir þjónustuskilmálar eru í gildi þar til þeim er rift. Þú getur sagt upp þessum skilmálum hvenær sem er með því að hætta notkun þinni á ÞJÓNUSTUNNI og fjarlægja, eyða og, ef við á, skila öllum tengdum hugbúnaði, skjölum og öðru efni sem Samsung lét í té, þ.m.t. öryggisafritum af slíkum gögnum. Ef þú hlítir ekki þessum skilmálum falla réttindi þín sem byggja á þessum skilmálum sjálfkrafa niður án undangenginnar tilkynningar af hálfu Samsung. Við riftun þessara þjónustuskilmála (eða þegar Samsung hefur rift þjónustuskilmálunum, um leið og þú færð vitneskju um það) verður þú tafarlaust að hætta allri notkun á ÞJÓNUSTUNNI. Til útskýringar kann Samsung að segja þessum skilmálum upp og hætta veitingu ÞJÓNUSTUNNAR með þrjátíu (30) daga fyrirvara með tilkynningu til þín (t.d. á þjónustuvefsvæði, með sprettiglugga í forriti, tölvupósti o.s.frv.).
10.	Afsal ábyrgðar
AÐ ÞVÍ MARKI SEM GILDANDI LÖG HEIMILA ER ÞJÓNUSTAN VEITT „EINS OG HÚN ER” OG „SAMKVÆMT FRAMBOÐI”, ÁN NOKKURRAR ÁBYRGÐAR EÐA SAMNINGSBUNDNUM SKILYRÐUM FRÁ SAMSUNG, HVORKI BEINNAR NÉ ÓBEINNAR. AÐ ÞVÍ MARKI SEM GILDANDI LÖG HEIMILA AFSALAR SAMSUNG SÉR ALLRI ÁBYRGÐ EÐA ÖÐRUM SKILMÁLUM, HVORT SEM ER BEINNI, ÓBEINNI EÐA LÖGBOÐINNI, ÞAR MEÐ TALINNI, ÁN ÞESS AÐ TÆMANDI SÉ TALIÐ, ÓBEINNI ÁBYRGÐ Á EÐA SKILMÁLUM UM SELJANLEIKA, VIÐUNANDI GÆÐI, HÆFI TIL TILTEKINNA NOTA, ÁREIÐANLEIKA EÐA FRAMBOÐ, NÁKVÆMNI, VEIRULEYSI, AÐ EKKI SÉ BROTIÐ Á HÖFUNDARRÉTTI ÞRIÐJU AÐILA EÐA BROTUM Á ÖÐRUM RÉTTINDUM. SUM LÖGSAGNARUMDÆMI LEYFA EKKI ÚTILOKUN EÐA TAKMÖRKUN ÓBEINNAR ÁBYRGÐAR OG ÞVÍ ER HUGSANLEGT AÐ ÞESSAR UNDANTEKNINGAR EÐA TAKMARKANIR GILDI EKKI UM ÞIG. ENGAR RÁÐLEGGINGAR EÐA UPPLÝSINGAR, HVORT HELDUR MUNNLEGAR EÐA SKRIFLEGAR, SEM ÞÚ FÆRÐ FRÁ SAMSUNG EÐA HLUTDEILDARFÉLÖGUM ÞESS SKULU HAFA ÁHRIF Á ÞETTA AFSAL SAMSUNG Á ÁBYRGÐ VEGNA ÞJÓNUSTUNNAR EÐA BAKA SAMSUNG NOKKRA ÁBYRGÐ. 
ÁN TAKMÖRKUNAR Á FRAMANGREINDU AFSALI, OG AÐ ÞVÍ MARKI SEM GILDANDI LÖG LEYFA, VEITIR SAMSUNG EKKI FYRIRSVAR NÉ ÁBYRGÐ Á ÞVÍ AÐ ÞJÓNUSTAN EÐA EFNI HENNAR MUNI (i) STARFA Á ÓTRUFLAÐAN, TÍMANLEGAN, ÖRUGGAN EÐA VILLULAUSAN HÁTT, (ii) MUNI ALLTAF VERA AÐGENGILEGT EÐA LAUST VIÐ SKAÐLEGA HLUTA EÐA VILLUR, (iii) MUNI VERA ÖRUGGT EÐA ÓNÆMT (Þ.M.T. EFNI SEM ÞÉR ER AFHENT EÐA UPPLÝSINGARNAR SEM ÞÚ VEITIR) FYRIR AÐGANGI Í LEYFISLEYSI EÐA (iv) MUNI VERA NÁKVÆMT, FULLGERT EÐA ÁREIÐANLEGT, AÐ GÆÐI ÞJÓNUSTUNNAR STANDIST VÆNTINGAR ÞÍNAR EÐA AÐ VILLUR VERÐI LAGFÆRÐAR.

11.	Takmörkun bótaábyrgðar
11.1 Hvorki SAMSUNG né þú getur takmarkað eða afsalað ábyrgð vegna hvers kyns taps eða skaða þar sem ekki er hægt að afsala eða takmarka skaðabótaábyrgð, samkvæmt gildandi lögum, að því marki sem gildandi lög koma í veg fyrir slíkt afsal eða takmörkun, eða að því marki sem úrskurður dómara innan lögsagnarumdæmisins dæmir slíkt afsal eða takmörkun ólöglega samkvæmt gildandi lögum. 
11.2 Að því marki sem gildandi lög leyfa skal Samsung ekki bera ábyrgð á tapi, skaða eða skaðabótaábyrgð samkvæmt samningi (þ.m.t. gáleysi), lögum um skyldur þriðju aðila (þ.m.t. miskabætur og kröfur vegna gáleysis) eða lögboðnum skyldum eða öðrum lagalegum grundvelli, jafnvel þótt SAMSUNG hafi sérstaklega verið tilkynnt um hættu á slíku tapi (i) þegar tapið er óbeint, tilfallandi, sérstakt, afleitt eða felur í sér refsibætur eða (ii) vegna glataðs hagnaðar, glataðra viðskipta, glataðra tækifæra, glataðra gagna eða (iii) leiðir til villna, úrfellinga eða truflana, tölvuveira, tengivandamála eða gjalda vegna gagnaflutnings um net. 
11.3 Að því marki sem gildandi lög leyfa skal hámark fjárhagslegrar ábyrgðar SAMSUNG gagnvart þér, sem hlýst af eða í tengslum við þessa þjónustuskilmála, ÞJÓNUSTUNA eða tengd mál, ekki fara umfram þá upphæð sem þú greiddir sérstaklega fyrir þessa ÞJÓNUSTU til SAMSUNG eða hlutdeildarfélaga SAMSUNG. 

11.4 Þú samþykkir að ákvæðin í greinum 10 og 11 hér að framan séu sanngjörn miðað við kosti þjónustunnar og þú samþykkir slíka áhættu og/eða tryggir þig í samræmi við það. 
11.5 ÞAÐ ER MJÖG MIKILVÆGT AÐ ÞÚ TAKIR ÖRYGGISAFRIT AF GÖGNUNUM Á TÆKINU ÞÍNU ÁÐUR EN ÞÚ NOTAR ÞESSA ÞJÓNUSTU TIL AÐ KOMA Í VEG FYRIR AÐ ÞÚ TAPIR EINHVERJUM GÖGNUM. ÞÚ STAÐFESTIR OG SAMÞYKKIR SÉRSTAKLEGA AÐ SAMSUNG BER EKKI ÁBYRGÐ Á NEINU GAGNATAPI VEGNA NOTKUNAR Á ÞJÓNUSTUNNI.
12.	Bætur
Eftirfarandi texti gildir aðeins ef þú notar ÞJÓNUSTUNA sem hluta af fyrirtæki þínu, viðskiptum eða atvinnugrein: Þú samþykkir gagnvart SAMSUNG og hlutdeildarfélögum þess, verktökum, starfsfólki og fulltrúum að bæta þeim tjón, verja þau gegn og gera þau skaðlaus vegna krafna, taps, skemmda og/eða skaðbótakrafna (þ. á m. lögfræðikostnaðar) sem til koma vegna ólögmætrar notkunar þinnar á ÞJÓNUSTUNNI, brota þinna á rétti sérhvers þriðja aðila eða sérhverra brota á þessum þjónustuskilmálum.
13.	Gildandi lög
Þessir þjónustuskilmálar lúta lögum þeirrar lögsögu þar sem þú hefur búsetu, án tillits til ákvæða þeirra um lagaskil. Þessir þjónustuskilmálar lúta ekki sáttmála Sameinuðu þjóðanna um samninga um sölu á vöru milli ríkja, og er gildi hans hér með sérstaklega útilokað. 
14.	Úrlausn ágreiningsmála 
Ef þú ert neytandi (og ef þetta hugtak er ekki á annan hátt skilgreint í lögum þíns lögsagnarumdæmis merkir þetta að þú sért „ekki að nota ÞJÓNUSTUNA í rekstri, viðskiptum eða atvinnuskyni“) hafa dómstólar innan þíns lögsagnarumdæmis rétt til að hlýða á og dæma vegna ágreinings, deilumáls eða missættis sem upp kemur vegna þessara þjónustuskilmála eða ÞJÓNUSTUNNAR. Ef þú ert ekki neytandi og ágreiningur, deilumál eða missætti kemur upp í tengslum við þessa skilmála eða notkun þína á ÞJÓNUSTUNNI sem aðilum tekst ekki að jafna skal því vísað til gerðardóms samkvæmt reglum Alþjóðaverslunarráðsins um gerðardóma á stað stefnda. Þrátt fyrir það sem hér fer á undan er Samsung heimilt að fara fram á lögbannsaðgerðir (eða grípa til sambærilegra brýnna lagaúrræða) fyrir hvaða lögbæra dómstól sem er. Gerðardómsmeðferð skal fara fram á ensku.
15.	Kvartanir
Ef þú óskar þess að leggja fram kvörtun er varðar þessa þjónustuskilmála skaltu hafa samband við okkur á:
https://www.samsung.com/global/galaxy/apps/samsung-members/
16.	Samningurinn allur
Þessir þjónustuskilmálar eru samningurinn í heild sinni á milli þín og Samsung fyrir ÞJÓNUSTUNA og hann kemur í stað allra fyrri eða samtíða munnlegra eða skriflegra samskipta, tillagna og kynninga á ÞJÓNUSTUNNI eða öðru efni sem fellur undir þessa þjónustuskilmála. Ef eitthvert ákvæði í þessum þjónustuskilmálum er úrskurðað ógilt, óframkvæmanlegt eða ólöglegt halda önnur ákvæði gildi sínu.
17.	Ekkert afsal
Það að Samsung framfylgi ekki einhverjum af ákvæðum þessara þjónustuskilmála hvenær sem er, eða krefji ÞIG ekki um að fylgja einhverjum ákvæðum þjónustuskilmálanna hvenær sem er skal með engu móti jafngilda núverandi eða væntanlegri undanþágu frá slíkum ákvæðum, eða á einhvern hátt hafa áhrif á rétt Samsung til að framfylgja slíkum ákvæðum eftir það. Undanþága Samsung frá ákvæðum, skilyrðum eða kröfum þessara þjónustuskilmála skal ekki jafngilda undanþágu frá öllum væntanlegum skuldbindingum um að fylgja slíkum ákvæðum, skilyrðum eða kröfum.
18.	Líftími
Hlutar 2, 10, 11 og 12 í þessum þjónustuskilmálum og önnur ákvæði sem, eðlis síns vegna, ættu áfram að vera í gildi skulu gilda áfram og vera bindandi eftir að þjónustuskilmálarnir renna út eða er sagt upp.
19.	Fyrirsagnir
Fyrirsagnirnar í þessum þjónustuskilmálum eru aðeins til viðmiðunar og skulu ekki hafa áhrif á merkingu eða túlkun þessara þjónustuskilmála.

[20/10/2021]
