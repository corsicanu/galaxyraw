PODMIENKY POUŽÍVANIA SLUŽBY [Expert RAW]
DÔLEŽITÉ INFORMÁCIE – ČÍTAJTE POZORNE. TIETO PODMIENKY POUŽÍVANIA SLUŽBY (ĎALEJ LEN „PPS“) PREDSTAVUJÚ PRÁVNU ZMLUVU MEDZI VAMI A SPOLOČNOSŤOU SAMSUNG ELECTRONICS CO., LTD., A JEJ PRIDRUŽENÝMI SPOLOČNOSŤAMI (SPOLU LEN „SAMSUNG“) PRE SLUŽBU [Expert RAW] A AKÝKOĽVEK SÚVISIACI SOFTVÉR ALEBO DOKUMENT (SPOLU LEN „SLUŽBA“), KTORÉ POSKYTUJE SPOLOČNOSŤ SAMSUNG, JEJ PRIDRUŽENÉ SPOLOČNOSTI, JEJ DODÁVATELIA TRETÍCH STRÁN ALEBO POSKYTOVATELIA LICENCIE. ODSÚHLASENÍM TÝCHTO PPS SÚHLASÍTE S TÝM, ŽE TIETO PPS SÚ PRE VÁS ZÁVÄZNÉ. AK S TÝMITO PPS NESÚHLASÍTE, TÚTO SLUŽBU NEINŠTALUJTE ANI NEPOUŽÍVAJTE. AK SPOLOČNOSŤ SAMSUNG VYKONÁ ZMENY V TÝCHTO PPS, SPOLOČNOSŤ SAMSUNG TAKTO UPRAVENÉ PPS AKTUALIZUJE A PRED VYKONANÍM AKÝCHKOĽVEK PODSTATNÝCH ZMIEN V TÝCHTO PPS VÁS BUDE INFORMOVAŤ. AK S TAKÝMITO ZMENAMI NEBUDETE SÚHLASIŤ, TÚTO SLUŽBU MÔŽETE KEDYKOĽVEK PRESTAŤ POUŽÍVAŤ A ODINŠTALOVAŤ, AK VŠAK BUDETE POKRAČOVAŤ V JEJ POUŽÍVANÍ, BUDE SA TO POVAŽOVAŤ ZA POTVRDENIE, ŽE STE IM POROZUMELI A SÚHLASÍTE S NIMI.

OPIS SLUŽBY
Táto SLUŽBA poskytuje funkcie na fotografovanie vo vylepšenom formáte RAW, ako aj na prezeranie a zdieľanie obsahu.
* Upozorňujeme, že obrázky nasnímané pomocou tejto SLUŽBY sa nemusia dať otvoriť v iných zariadeniach alebo službách, ktoré nepodporujú funkcie tejto SLUŽBY.
* Upozorňujeme, že pri použití tejto SLUŽBY vo vnútornom alebo podzemnom prostredí, kde nie je dobrý príjem GPS, môžu byť lokalizačné značky zaznamenané nesprávne.

1.	Udelenie licencie
V súlade s ustanoveniami týchto PPS sa vám týmto udeľuje obmedzená, nevýlučná a odvolateľná licencia na inštaláciu tejto SLUŽBY, prístup k nej a jej používanie. Služby a funkcie poskytované touto SLUŽBOU alebo jej aktualizáciou (v súlade s definíciou uvedenou nižšie) sa môžu líšiť alebo môžu byť obmedzené bez predchádzajúceho oznamu v závislosti od určitých faktorov, medzi ktoré patrí napríklad krajina, zariadenie, operačný systém alebo sieťový operátor. Ak nemáte minimálne 18 rokov, nesmiete tieto PPS uzatvoriť ani používať SLUŽBU, pokiaľ váš rodič alebo zákonný zástupca nepotvrdí, že rozumie ustanoveniam a požiadavkám týchto PPS a že s nimi súhlasí. Ak ste rodič alebo zástupca povoľujúci používanie tejto SLUŽBY osobe, ktorá ešte nedosiahla 18 rokov (ďalej len „maloletá osoba“), súhlasíte s tým, že: (i) budete vykonávať dohľad nad tým, ako táto maloletá osoba bude túto SLUŽBU používať, (ii) preberáte všetky riziká súvisiace s používaním tejto SLUŽBY danou maloletou osobou, (iii) v rozsahu, ktorý pripúšťajú platné právne predpisy, preberáte všetku zodpovednosť vyplývajúcu z používania tejto SLUŽBY danou maloletou osobou, (iv) zaručíte presnosť a pravdivosť všetkých informácií odoslaných touto maloletou osobou a (v) preberáte zodpovednosť za prístup k tejto SLUŽBE a jej používanie danou maloletou osobou, pričom tieto PPS sú pre vás záväzné. Výslovne súhlasíte s tým, že spoločnosť Samsung odmieta akúkoľvek zodpovednosť vyplývajúcu z používania tejto SLUŽBY maloletou osobou.
Výslovne potvrdzujete a súhlasíte s tým, že používanie SLUŽBY je na vaše výlučné riziko a že riziko spojené s nedostatočnou kvalitou, výkonnosťou, presnosťou a snahou je na vás. Používaním SLUŽBY beriete na vedomie a súhlasíte s tým, že spoločnosť Samsung nezodpovedá za žiadne súvisiace produkty ani služby tretích strán a nenesie zodpovednosť za žiadne obsahy, reklamy, produkty, služby ani iné materiály, ktoré sú k dispozícii v takýchto službách tretích strán alebo prostredníctvom nich.

2.	Vyhradenie práv a vlastníctva
Táto SLUŽBA obsahuje softvér a údaje poskytované tretími stranami. Beriete na vedomie, že táto SLUŽBA je vlastníctvom spoločnosti Samsung a jej poskytovateľov licencií a je chránená podľa platných právnych predpisov a zmlúv o ochrane autorských práv a iného duševného vlastníctva. Tieto PPS ani vaše používanie tejto SLUŽBY vám neposkytujú žiadny vlastnícky podiel na SLUŽBU ani v rámci nej. Udeľuje sa vám len obmedzená, osobná, neexkluzívna a neprevoditeľná licencia, ktorá je odvolateľná v súlade s ustanoveniami týchto PPS. SLUŽBU nesmiete používať na reprodukovanie materiálu chráneného autorskými právami ani materiálu, na ktorého reprodukciu nemáte právo alebo zákonný súhlas.
3.	Obmedzenia
S výnimkou rozsahu, v akom vás na to oprávňujú povinné miestne zákony, nesmiete (i) spätne analyzovať, dekompilovať, prevádzať do zdrojového kódu ani sa inak pokúšať zistiť zdrojový kód alebo algoritmus tejto SLUŽBY, (ii) upravovať ani deaktivovať žiadne funkcie tejto SLUŽBY, (iii) duplikovať a/ani vytvárať odvodené práce na základe tejto SLUŽBY, (iv) prenajímať, poskytovať na lízing, požičiavať, sublicencovať ani poskytovať komerčné hosťovacie služby v súvislosti s touto SLUŽBOU, (v) porušovať naše práva duševného vlastníctva ani práva duševného vlastníctva žiadnej tretej strany v súvislosti so svojím používaním tejto SLUŽBY (v rozsahu, v akom nemáte na takéto používanie licenciu na základe týchto PPS), (vi) používať túto SLUŽBU nejakým nezákonným spôsobom, na akýkoľvek nezákonný účel ani žiadnym iným spôsobom, ktorý nie je v súlade s týmito PPS, ako ani konať podvodne alebo zlomyseľne, pričom za takéto konanie možno označiť napríklad hackovanie alebo vkladanie škodlivého kódu vrátane vírusov alebo škodlivých údajov do tejto SLUŽBY alebo ľubovoľného operačného systému, (vii) používať túto SLUŽBU spôsobom, ktorý by mohol viesť k poškodeniu, deaktivovaniu, preťaženiu, narušeniu alebo ohrozeniu našich systémov alebo zabezpečenia alebo by mohol zasahovať do činnosti ostatných používateľov, (viii) získavať ani zbierať akékoľvek informácie alebo údaje z tejto SLUŽBY alebo z našich systémov, ani sa pokúšať dešifrovať akýkoľvek prenos na servery, na ktorých sa táto SLUŽBA prevádzkuje, alebo z takýchto serverov, a (ix) používať SLUŽBU na obťažovanie inej osoby, zastrašovanie inej osoby alebo ubližovanie inej osobe a/alebo porušovanie jej/jeho súkromia a práv.
4.	Aktualizácia, zmena alebo pozastavenie tejto SLUŽBY
Spoločnosť Samsung vám môže kedykoľvek poskytnúť alebo sprístupniť aktualizácie alebo inovácie tejto SLUŽBY (ďalej len „aktualizácie“) okrem iného vrátane opráv chýb, rozšírení možností služby, nových funkcií, odstránenia existujúcich funkcií alebo úprav tejto SLUŽBY. Beriete však na vedomie a súhlasíte s tým, že spoločnosť Samsung nie je povinná poskytovať vám aktualizácie. Aktualizácie sa budú riadiť týmito PPS, pokiaľ s takýmito aktualizáciami nebudú poskytnuté samostatné podmienky a požiadavky, pričom v takom prípade sa budú aktualizácie riadiť takýmito samostatnými podmienkami a požiadavkami. Aktualizácie bezpečnostného softvéru, opravy kritických chýb alebo iné dôležité aktualizácie sa môžu sťahovať a inštalovať automaticky vzhľadom na dôležitosť ich včasného prijatia v záujme ochrany vás a ostatných používateľov.
V rozsahu povolenom platnými právnymi predpismi si spoločnosť Samsung výslovne vyhradzuje právo zmeniť, pozastaviť, odstrániť, obmedziť používanie alebo zakázať prístup k SLUŽBE alebo akejkoľvek jej časti len na základe predchádzajúceho oznamu. 
5.	Služby a obsah od tretích strán 
Prostredníctvom tejto SLUŽBY môžete mať k dispozícii aj služby a/alebo obsah od tretích strán. Spoločnosť Samsung odmieta v rozsahu povolenom zákonom akékoľvek záruky, podmienky alebo vyhlásenia týkajúce sa služieb alebo obsahu od tretích strán v akejkoľvek súvislosti okrem iného vrátane ich kvality, presnosti, efektívnosti, neinfikovania vírusmi, neporušovania práv tretích strán a dodržiavania platných právnych predpisov a nariadení. Používanie služieb a obsahu od takýchto tretích strán sa môže riadiť podmienkami používania, licenčnou zmluvou, zásadami ochrany osobných údajov alebo inou podobnou zmluvou takéhoto externého poskytovateľa. SLUŽBA môže podliehať licenciám na otvorený zdrojový kód, pričom v takomto prípade môžu mať zmluvné podmienky takýchto licencií na otvorený zdrojový kód vo vzťahu k danej časti tejto SLUŽBY prednosť pred týmito PPS.
6.	Zhromažďovanie a používanie údajov
Spoločnosť Samsung a/alebo subjekty, ktoré sú tým poverené spoločnosťou Samsung, môžu získavať a používať informácie potrebné na poskytovanie SLUŽBY a aktualizácií a na zlepšovanie alebo rozširovanie SLUŽBY. S vašimi informáciami sa bude vždy zaobchádzať v súlade s platnými právnymi predpismi a so zásadami ochrany osobných údajov spoločnosti Samsung, ktoré si môžete pozrieť na stránke: http://account.samsung.com/membership/pp.
7.	Dátové pripojenie 
Niektoré funkcie tejto SLUŽBY si môžu vyžadovať, aby bolo vaše mobilné zariadenie pripojené na internet, pričom môžu podliehať obmedzeniam stanoveným vaším poskytovateľom sieťového alebo internetového pripojenia. Táto SLUŽBA si môže vyžadovať prístup cez dátovú sieť, čo môže mať za následok ďalšie poplatky v závislosti od vami zvoleného tarifného programu. Vaše používanie niektorých funkcií tejto SLUŽBY môže byť navyše ovplyvnené vhodnosťou a výkonnosťou hardvéru vášho zariadenia alebo dátového pripojenia. Výslovne beriete na vedomie a súhlasíte s tým, že spoločnosť Samsung nie je zodpovedná za dostupnosť a rýchlosť dátovej siete a/alebo dátového pripojenia.

8.	Dodržiavanie právnych predpisov
Beriete na vedomie a súhlasíte s tým, že pri používaní tejto SLUŽBY budete dodržiavať všetky platné právne predpisy a nariadenia okrem iného aj vrátane všetkých platných právnych predpisov a nariadení obmedzujúcich vývoz. 
9.	Ukončenie zmluvy
Tieto PPS sú účinné až do ich vypovedania. Tieto PPS môžete kedykoľvek vypovedať tak, že prestanete používať túto SLUŽBU a odinštalujete, odstránite a v prípade potreby vrátite všetok súvisiaci softvér a všetky súvisiace dokumenty a ostatné materiály poskytnuté spoločnosťou Samsung vrátane ich záložných kópií. Ak nedodržíte tieto PPS, vaše práva vyplývajúce z nich budú automaticky vypovedané bez toho, aby vám to spoločnosť Samsung oznámila. Po vypovedaní týchto PPS z vašej strany (alebo ak ich vypovie spoločnosť Samsung, tak okamžite po tom, ako sa o tom dozviete) musíte túto SLUŽBU okamžite úplne prestať používať. V záujme jednoznačnosti sa stanovuje, že spoločnosť Samsung môže tieto PPS a SLUŽBU ukončiť výpoveďou s tridsaťdňovou (30) výpovednou lehotou (ktorú vám pošle napríklad prostredníctvom webovej lokality služby, formou kontextového okna v aplikácii, e-mailom a podobne).
10.	Právne vyhlásenie o odmietnutí záruky
V MAXIMÁLNOM ROZSAHU POVOLENOM PLATNÝMI PRÁVNYMI PREDPISMI PLATÍ, ŽE TÁTO SLUŽBA SA POSKYTUJE TAK, „AKO STOJÍ A LEŽÍ“ A NA BÁZE „AKO JE K DISPOZÍCII“, BEZ ZÁRUK ALEBO ZMLUVNÝCH PODMIENOK AKÉHOKOĽVEK DRUHU, ČI UŽ VÝSLOVNÝCH, ALEBO PREDPOKLADANÝCH, KTORÉ BY POSKYTOVALA SPOLOČNOSŤ SAMSUNG. SPOLOČNOSŤ SAMSUNG V MAXIMÁLNOM ROZSAHU POVOLENOM PLATNÝMI ZÁKONMI ODMIETA VŠETKY ZÁRUKY ALEBO INÉ PODMIENKY (VÝSLOVNÉ, PREDPOKLADANÉ ALEBO ŠTATUTÁRNE) OKREM INÉHO AJ VRÁTANE PREDPOKLADANÝCH ZÁRUK ALEBO PODMIENOK PREDAJNOSTI, USPOKOJIVEJ KVALITY, VHODNOSTI NA KONKRÉTNY ÚČEL, SPOĽAHLIVOSTI ALEBO DOSTUPNOSTI, PRESNOSTI, NEINFIKOVANIA VÍRUSMI, NERUŠENÉHO POUŽÍVANIA, NEPORUŠENIA PRÁV TRETÍCH STRÁN ALEBO INÝCH PRÁV. V NIEKTORÝCH JURISDIKCIÁCH NIE JE POVOLENÉ VYLÚČENIE ALEBO OBMEDZENIE PREDPOKLADANÝCH ZÁRUK, A PRETO SA VYLÚČENIA ALEBO OBMEDZENIA UVEDENÉ VYŠŠIE NEMUSIA NA VÁS VZŤAHOVAŤ. ŽIADNE ODPORÚČANIA ANI INFORMÁCIE, ČI UŽ ÚSTNE, ALEBO PÍSOMNÉ, KTORÉ ZÍSKATE OD SPOLOČNOSTI SAMSUNG ALEBO JEJ PRIDRUŽENÝCH SPOLOČNOSTÍ, SA NEBUDÚ POVAŽOVAŤ ZA UPRAVUJÚCE TOTO PRÁVNE VYHLÁSENIE SPOLOČNOSTI SAMSUNG O ODMIETNUTÍ ZÁRUKY V SÚVISLOSTI S TOUTO SLUŽBOU ANI NEBUDÚ PREDSTAVOVAŤ ŽIADNU ZÁRUKU AKÉHOKOĽVEK DRUHU POSKYTOVANÚ SPOLOČNOSŤOU SAMSUNG. 
BEZ OBMEDZENIA PREDCHÁDZAJÚCEHO VYHLÁSENIA O ODMIETNUTÍ ZÁRUKY A V MAXIMÁLNOM ROZSAHU POVOLENOM PLATNÝMI PRÁVNYMI PREDPISMI PLATÍ, ŽE SPOLOČNOSŤ SAMSUNG NEVYHLASUJE, NEZARUČUJE ANI NERUČÍ ZA TO, ŽE TÁTO SLUŽBA ALEBO JEJ OBSAH BUDÚ (i) FUNGOVAŤ NEPRERUŠENÝM, VČASNÝM, BEZPEČNÝM ALEBO BEZCHYBNÝM SPÔSOBOM, (ii) VŽDY K DISPOZÍCII A BEZ AKÝCHKOĽVEK ŠKODLIVÝCH SÚČASTÍ ALEBO CHÝB, (iii) BEZPEČNÉ ALEBO IMÚNNE (VRÁTANE OBSAHU, KTORÝ JE VÁM DORUČENÝ, ALEBO ÚDAJOV, KTORÉ STE POSKYTLI) VOČI NEOPRÁVNENÉMU PRÍSTUPU ALEBO (iv) PRESNÉ, KOMPLETNÉ ALEBO SPOĽAHLIVÉ, ŽE KVALITA TEJTO SLUŽBY BUDE PRE VÁS USPOKOJIVÁ ALEBO ŽE CHYBY BUDÚ OPRAVENÉ.

11.	Obmedzenie zodpovednosti
11.1 Spoločnosť SAMSUNG ani vy neobmedzujete ani nevylučujete zodpovednosť za žiadne druhy strát ani škôd, za ktoré podľa platných právnych predpisov nemožno vylúčiť ani obmedziť zodpovednosť, a to v rozsahu, v akom sa v platných právnych predpisoch znemožňuje takéto vylúčenie alebo obmedzenie, alebo v rozsahu, v akom súd v príslušnej jurisdikcii vydá rozsudok, že takéto vylúčenie alebo obmedzenie by bolo podľa platných právnych predpisov neúčinné. 
11.2 V maximálnom rozsahu povolenom platnými zákonmi spoločnosť Samsung nezodpovedá za stratu, škodu ani záväzky vyplývajúce zo zmluvy (vrátane zanedbania), právnych predpisov o povinnostiach tretích strán (vrátane nárokov za „prečin“ alebo zanedbanie) alebo zákonných povinností či iného právneho základu, dokonca ani v prípade, keď bola spoločnosť SAMSUNG konkrétne upovedomená o riziku takejto straty, a to v týchto prípadoch: i) ak je takáto strata nepriama, náhodná, špeciálna, následná alebo obsahuje exemplárne odškodnenie alebo odškodnenie s funkciou trestu, ii) ak ide o stratu zisku, stratu podnikania, stratu príležitosti, stratu údajov alebo iii) ak strata súvisí s chybami, opomenutiami alebo prerušeniami, počítačovými vírusmi, problémami so spojením alebo pripojením alebo sieťovými poplatkami. 
11.3 V maximálnom rozsahu povolenom platnými zákonmi celková finančná zodpovednosť spoločnosti SAMSUNG voči vám vyplývajúca z týchto PPS alebo v súvislosti s nimi, touto SLUŽBOU alebo súvisiacimi záležitosťami nepresiahne čiastku, ktorú ste zaplatili spoločnosti SAMSUNG alebo jej pridruženej spoločnosti konkrétne za túto SLUŽBU. 

11.4 Beriete na vedomie, že ustanovenia článkov 10 a 11 uvedené vyššie sú primerané vzhľadom na prínosy týchto Služieb, a akceptujete takéto riziko a/alebo sa v súlade s tým poistíte. 
11.5 PRED POUŽITÍM TÝCHTO SLUŽIEB JE NUTNÉ ZÁLOHOVAŤ SI ÚDAJE ZO SVOJHO ZARIADENIA, ABY SA ZABRÁNILO ICH STRATE. VÝSLOVNE BERIETE NA VEDOMIE A SÚHLASÍTE S TÝM, ŽE SPOLOČNOSŤ SAMSUNG NIE JE ZODPOVEDNÁ ZA ŽIADNU STRATU ÚDAJOV SPÔSOBENÚ POUŽÍVANÍM TEJTO SLUŽBY.
12.	Odškodnenie
Nasledujúci text platí len vtedy, ak používate SLUŽBU v rámci svojho podnikania, obchodovania alebo povolania: Súhlasíte s tým, že spoločnosť Samsung, jej zmluvných partnerov, zamestnancov a zástupcov odškodníte, oslobodíte od škôd a ochránite pred škodami v súvislosti s akýmikoľvek nárokmi, stratami, škodami a záväzkami (vrátane súdnych poplatkov a výdavkov), ktoré vyplývajú z vášho nezákonného používania tejto SLUŽBY, vášho porušenia práv akýchkoľvek tretích strán alebo akéhokoľvek porušenia týchto PPS.
13.	Platné právne predpisy
Tieto PPS sa riadia právnymi predpismi jurisdikcie, v ktorej máte trvalý pobyt, bez ohľadu na príslušné kolízne normy. Tieto PPS sa neriadia Dohovorom OSN o zmluvách o medzinárodnej kúpe tovaru, ktorého uplatňovanie sa výslovne vylučuje. 
14.	Riešenie sporov 
Ak ste spotrebiteľom (a ak tento pojem nie je vo vašich miestnych právnych predpisoch vymedzený inak, znamená to, že „nepoužívate SLUŽBU v rámci podnikania, obchodovania ani povolania“), všetky spory, rozpory alebo nezhody, ktoré vyplývajú z týchto PPS alebo SLUŽBY, podliehajú nevýlučnej právomoci na vypočutie a rozhodnutie súdov na území, na ktorom máte trvalý pobyt. Ak nie ste spotrebiteľom a spory, rozpory alebo nezhody, ktoré akýmkoľvek spôsobom vyplývajú z týchto PPS alebo z vášho používania SLUŽBY, nie je možné vyriešiť zmierom, budú predmetom rozhodcovského konania podľa pravidiel rozhodcovského konania Medzinárodnej obchodnej komory v mieste odporcu. Napriek vyššie uvedenému platí, že spoločnosť Samsung môže požiadať o súdny príkaz ukladajúci povinnosť zdržať sa určitého konania (alebo o ekvivalentný druh neodkladnej právnej pomoci) na ktoromkoľvek súde v príslušnej jurisdikcii. Rozhodcovské konania sa budú konať v angličtine.
15.	Sťažnosti
Ak chcete podať sťažnosť týkajúcu sa týchto PPS, kontaktujte nás na adrese:
https://www.samsung.com/global/galaxy/apps/samsung-members/
16.	Celistvosť dohody
Tieto PPS tvoria celú dohodu medzi vami a spoločnosťou Samsung v súvislosti s touto SLUŽBOU a nahrádzajú všetky predchádzajúce alebo súčasné ústne či písomné oznámenia, návrhy a vyhlásenia týkajúce sa tejto SLUŽBY alebo iného predmetu, na ktorý sa vzťahujú tieto PPS. Ak sa niektoré z ustanovení týchto PPS ukážu ako nulitné, neplatné, nevymožiteľné alebo nezákonné, ostatné ustanovenia zostávajú naďalej v plnej platnosti a účinnosti.
17.	Nezrieknutie sa práv
Ak spoločnosť Samsung niekedy nebude uplatňovať niektoré ustanovenia týchto PPS alebo ak od vás spoločnosť Samsung niekedy nebude vyžadovať plnenie niektorých ustanovení týchto PPS, v žiadnom prípade to nemožno vykladať ako súčasné alebo budúce zrieknutie sa uplatňovania takýchto ustanovení, ani to žiadnym spôsobom neovplyvní právo spoločnosti Samsung uplatňovať takéto ustanovenia neskôr. Ak sa spoločnosť Samsung výslovne zriekne uplatňovania nejakých ustanovení, podmienok alebo požiadaviek týchto PPS, nebude to predstavovať zrieknutie sa žiadnej budúcej povinnosti dodržiavať dané ustanovenia, podmienky alebo požiadavky.
18.	Pretrvávanie účinnosti
Články 2, 10, 11 a 12 týchto PPS a všetky ostatné ustanovenia, ktoré by z dôvodu svojej povahy mali byť naďalej účinné, budú naďalej účinné aj po uplynutí doby účinnosti alebo po predčasnom vypovedaní týchto PPS a zostanú platné a záväzné.
19.	Nadpisy
Nadpisy obsiahnuté v týchto PPS slúžia iba na referenčné účely a neovplyvňujú význam ani interpretáciu týchto PPS.

20. 10. 2021
