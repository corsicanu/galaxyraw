[Expert RAW] TÉARMAÍ SEIRBHÍSE
TÁBHACHTACH – LÉIGH GO CÚRAMACH. IS IONANN NA TÉARMAÍ SEIRBHÍSE (“TOS”) SEO AGUS COMHAONTÚ DLÍTHIÚIL IDIR TUSA AGUS SAMSUNG ELECTRONICS CO., LTD. AGUS A CHLEAMHNAITHE (A dTUGTAR “SAMSUNG” ORTHU I dTEANNTA A CHÉILE) I gCOMHAIR AN [Expert RAW] AGUS AON BHOGEARRAÍ NÓ CÁIPÉISÍOCHT ÁBHARTHA AS SIN AMACH (LE CHÉILE, AN “tSEIRBHÍS”) ARNA SOLÁTHAR AG SAMSUNG, A CHLEAMHNAITHE, A SOLÁTHRAITHE TRÍÚ PÁIRTÍ NÓ A CHEADÚNÓIRÍ. TRÍ GHLACADH LEIS NA TÉARMAÍ SEIRBHÍSE SEO, TÁ TÚ AG AONTÚ A BHEITH FAOI CHEANGAL NA dTÉARMAÍ SEIRBHÍSE SEO. MURA nAONTAÍONN TÚ LEIS NA TÉARMAÍ SEIRBHÍSE, NÁ SUITEÁIL AGUS NÁ BAIN ÚSÁID AS AN tSEIRBHÍS. MÁ DHÉANANN SAMSUNG ATHRUITHE AR NA TÉARMAÍ SEIRBHÍSE SEO, DÉANFAIDH SAMSUNG NUASHONRÚ AR THÉARMAÍ SEIRBHÍSE DEN SÓRT SIN, AGUS CUIRFIDH SAMSUNG NA HATHRUITHE SEO IN IÚL DUIT SULA NDÉANFAR AON ATHRUITHE ÁBHARTHA AR NA TÉARMAÍ SEIRBHÍSE SEO. FÉADFAIDH TÚ ÉIRÍ AS AN tSEIRBHÍS A ÚSÁID AGUS Í A DHÍSHUITEÁIL AG AM AR BITH MURA nAONTAÍONN TÚ LE hATHRUITHE DEN SÓRT SIN, ACH MEASFAR GUR THUIG TÚ IAD AGUS GUR GHLAC TÚ LEO MÁ LEANANN TÚ AR AGHAIDH AG ÚSÁID NA SEIRBHÍSE.

CUR SÍOS AR AN tSEIRBHÍS
Soláthraíonn an tSEIRBHÍS seo gnéithe chun íomhánna a thógáil i bhformáid RAW feabhsaithe, agus ligeann sé duit amharc ar ábhar agus é a roinnt chomh maith.
* Tabhair faoi deara le do thoil nach féidir íomhánna a glacadh leis an tSEIRBHÍS seo a oscailt ar ghléasanna nó ar sheirbhísí eile nach dtacaíonn le feidhmiúlachtaí na SEIRBHÍSE seo.
* Tabhair faoi deara le do thoil, le do thoil, nuair a bhíonn an tseirbhís seo á húsáid agat i dtimpeallachtaí laistigh nó faoi thalamh nach bhfuil an comhartha GPS go maith, seans go dtaifeadfar clibeanna suímh go mícheart.

1.	Deonú Ceadúnais
Faoi réir théarmaí na dTéarmaí Seirbhíse seo, deonaítear ceadúnas teoranta, neamheisiach, agus in-aisghairthe duit leis an tSEIRBHÍS a shuiteáil, a rochtain agus a úsáid. Seans go mbeidh na seirbhísí agus na gnéithe arna gcur ar fáil ag an tSEIRBHÍS nó trí Nuashonrú (mar atá sainmhínithe thíos) éagsúil nó teoranta, tar éis fógra roimh ré, ag brath ar thosca áirithe, lena n-áirítear ach gan bheith teoranta dóibh, do thír, do ghléas, do chóras oibriúcháin, nó d’oibreoir líonra. Mura bhfuil tú 18 mbliana d'aois nó níos sine, ní ceadmhach duit glacadh leis na TOS seo nó an tSEIRBHÍS a úsáid ach amháin má thuigeann do thuismitheoir nó do chaomhnóir dlíthiúil téarmaí agus coinníollacha na dTéarmaí seo, agus má thoilíonn sé/sí leo. Más tuismitheoir nó caomhnóir thú atá ag ceadú do dhuine atá faoi bhun 18 mbliana d'aois (“Mionaoiseach”) an tSEIRBHÍS a úsáid, aontaíonn tú go ndéanfaidh tú na rudaí seo a leanas: (i) maoirseacht ar úsáid na SEIRBHÍSE ag an Mionaoiseach; (ii) glacadh le gach riosca a bhaineann le húsáid na SEIRBHÍSE ag an Mionaoiseach; (iii) oiread agus is ceadmhach de réir an dlí is infheidhme, glacadh le haon dliteanas a eascróidh as úsáid na SEIRBHÍSE ag an Mionaoiseach; (iv) cruinneas agus fírinneacht na faisnéise ar fad a chuirfidh an Mionaoiseach isteach a chinntiú agus (v) an fhreagracht a ghlacadh agus a bheith faoi cheangal ag na Téarmaí Seirbhíse seo, maidir le rochtain agus le húsáid na SEIRBHÍSE ag an Mionaoiseach. Glacann tú leis go sainráite go séanann Samsung aon dliteanas a eascróidh as an úsáid a bhainfidh an Mionaoiseach as an tSEIRBHÍS.
Admhaíonn tú agus aontaíonn tú go sainráite gur ar do riosca amháin a bheidh úsáid na SEIRBHÍSE agus gur ortsa a bheidh iomlán an riosca maidir le cáilíocht, feidhmíocht, cruinneas, agus iarracht mhíshásúil a bheith ann. Tríd an tSEIRBHÍS a úsáid, tá tú ag admháil agus ag aontú nach mbeidh Samsung freagrach as aon táirgí agus/ná seirbhísí tríú páirtí lena mbaineann agus nach mbeidh sé freagrach ná faoi dhliteanas maidir le haon inneachar, fógraíocht, táirgí, seirbhísí, ná ábhair eile atá ar sheirbhís tríú páirtí den sórt sin, ná atá ar fáil uaithi.

2.	Forchoimeádas Ceart agus Úinéireachta
Áirítear leis an SEIRBHÍS seo bogearraí agus sonraí arna gcur ar fáil ag tríú páirtithe. Tá tú ag admháil go bhfuil an tSEIRBHÍS dílsithe do Samsung agus dá chuid ceadúnóirí, agus go bhfuil sí faoi chosaint ag na dlíthe agus conarthaí cóipchirt agus maoine intleachtúla eile is infheidhme. Ní dheonaítear duit leis na TOS seo ná leis an úsáid a bhainfidh tú as an tSEIRBHÍS aon leas úinéireachta sa tSEIRBHÍS nó chun na Seirbhíse, agus ní dheonaítear duit ach ceadúnas teoranta, pearsanta, neamheisiach, neamh-inaistrithe lena húsáid, a fhéadfar a aisghairm de réir théarmaí na TOS seo. Ní ceadmhach duit an tSEIRBHÍS a úsáid le hábhair atá faoi chosaint cóipchirt a atáirgeadh, nó ábhair nach bhfuil an ceart nó an faomhadh dlíthiúil agat is gá lena n-atáirgeadh.
3.	Srianta
Ach amháin oiread agus a éilítear leis an dlí áitiúil éigeantach gur ceadmhach duit amhlaidh a dhéanamh, ní ceadmhach duit (i) ais-innealtóireacht a dhéanamh ar chód foinseach ná ar algartaim na SEIRBHÍSE, iad a dhíthiomsú, a dhídhíolaim ná iarracht a dhéanamh teacht orthu ar aon bhealach eile; (ii) aon ghnéithe den tSEIRBHÍS a athrú ná a dhíchumasú; (iii) aon saothair dhíorthacha a dhúbailt agus/nó a chruthú atá bunaithe ar an tSEIRBHÍS; (iv) seirbhísí tráchtála óstála a ligean ar cíos, a ligean ar léas, a thabhairt ar iasacht, a fhocheadúnú ná a chur ar fáil leis an tSEIRBHÍS; (v) sárú a dhéanamh ar ár gcearta maoine intleachtúla ná ar chearta maoine intleachtúla aon tríú páirtí maidir le húsáid na SEIRBHÍSE agatsa (oiread agus nach mbeidh úsáid den sórt sin ceadúnaithe ag na TOS seo); (vi) an tSEIRBHÍS a úsáid ar aon bhealach ná chun aon chríche atá in aghaidh an dlí, ná ar aon bhealach nach bhfuil ag teacht leis na TOS seo, ná gníomhú go calaoiseach ná go mailíseach, mar shampla, trí haiceáil isteach sa tSEIRBHÍS nó in aon chóras oibriúcháin nó trí chód mailíseach, lena n-áirítear víris nó sonraí díobhálacha, a chur isteach sa tSEIRBHÍS nó in aon chóras oibriúcháin; (vii) an tSEIRBHÍS a úsáid ar bhealach a d’fhéadfadh dochar a dhéanamh dá gcórais nó dár slándáil, nó a d’fhéadfadh iad a dhíchumasú, a ró-ualú, cur as dóibh ná cur i mbaol iad, ná cur isteach ar úsáideoirí eile; (viii) aon fhaisnéis ná aon sonraí a bhailiú ná a bhaint ón tSEIRBHÍS nó ónár gcórais, ná iarracht a dhéanamh brí a bhaint as aon tarchur chuig na freastalaithe, nó uathu, a ritheann an tSEIRBHÍS orthu; agus (ix) úsáid a bhaint as an tSEIRBHÍS duine ar bith eile a chun ciapadh nó bagairt a dhéanamh ar dhuine ar bith eile nó dochar a dhéanamh dóibh agus/nó a sháraíonn príobháideacht na seirbhíse nó a ceart chun dea-chlú.
4.	An tSEIRBHÍS a nuashonrú, a athrú nó a chur ar fionraí
Féadfaidh Samsung, ag aon am, nuashonruithe nó uasghráduithe ar an tSEIRBHÍS (“Nuashonruithe”) a chur ar fáil, lena n-áirítear réitigh ar fhabhtanna, feabhsuithe seirbhíse, gnéithe nua, scriosadh feidhmeanna atá ann cheana, nó mionathrú ar an tSEIRBHÍS, ach gan a bheith teoranta dóibh. Mar sin féin, tá tú ag admháil agus ag glacadh leis freisin nach n-éileofar ar Samsung Nuashonruithe a chur ar fáil duit. Beidh Nuashonruithe rialaithe ag na Téarmaí seo ach amháin má chuirtear téarmaí agus coinníollacha ar leithligh ar fáil lena leithéid de Nuashonruithe. Beidh na Nuashonruithe rialaithe ag na téarmaí agus coinníollacha ar leithligh sa chás sin. Seans go ndéanfar Nuashonruithe le haghaidh bogearraí slándála nó le fabhtanna ríthábhachtacha a réiteach nó Nuashonruithe tábhachtacha eile a íoslódáil agus a shuiteáil go huathoibríoch ós rud tábhachtach é a leithéid de Nuashonruithe a fháil in am tráthúil d’fhonn tú féin agus úsáideoirí eile a chosaint.
Oiread agus is ceadmhach de réir an dlí is infheidhme, coimeádann Samsung an ceart aige féin go sainráite rochtain ar an tSEIRBHÍS, nó aon chuid di, a athrú, a chur ar fionraí, a bhaint, teorainn a chur lena húsáid, nó a dhíchumasú ach fógra a thabhairt roimh ré. 
5.	Seirbhísí agus Inneachar tríú páirtí 
Seans go mbeidh fáil agat ar sheirbhísí agus/nó inneachar tríú páirtí tríd an tSEIRBHÍS freisin. Oiread agus is ceadmhach de réir an dlí, déanann Samsung aon bharánta, coinníoll, nó uiríoll a shéanadh i leith aon seirbhísí nó inneachair de chuid aon tríú páirtí in aon ghné, lena n-áirítear cáilíocht, cruinneas, éifeachtacht, nach bhfuil víreas ann, neamhshárú ar chearta tríú páirtí agus comhlíonadh aon dlíthe nó rialachán is infheidhme, ach gan a bheith teoranta dóibh. Seans go mbeidh úsáid seirbhísí agus inneachair tríú páirtí faoi réir téarmaí úsáide, comhaontú ceadúnaithe nó beartas príobháide an tsoláthraí tríú páirtí sin, nó ag comhaontú eile den sórt sin. Beidh an tSEIRBHÍS faoi réir ceadúnais fhoinse oscailte, ina bhféadfar téarmaí na gceadúnas foinse oscailte den sórt sin teacht roimh théarmaí na dTéarmaí Seirbhíse seo i ndáil leis an gcuid sin den tSEIRBHÍS.
6.	Bailiú agus Úsáid Sonraí
Seans go mbaileoidh Samsung agus/nó páirtithe eile a bhfuil cúram curtha ag Samsung orthu an fhaisnéis is gá, agus go mbainfidh siad úsáid aisti, leis an tSEIRBHÍS agus Nuashonruithe a chur ar fáil agus chun í a fheabhsú. Déileálfar le do chuid faisnéise de réir an dlí is infheidhme agus Beartais Príobháideachais Samsung i gcónaí, ar féidir amharc air ag http://account.samsung.com/membership/pp.
7.	Rochtain ar Shonraí 
Féadfaidh sé go n-éileoidh roinnt gnéithe den tSEIRBHÍS go gcaithfidh do ghléas móibíleach rochtain ar an Idirlíon a bheith aige agus féadfaidh sé go mbeidh sé faoi réir sriantaí arna bhforchur ag do sholáthraí líonra nó idirlín. B’fhéidir go n-éileoidh an tSEIRBHÍS rochtain trí do líonra sonraí, agus féadfar go ngearrfar táillí breise air sin ag brath ar do phlean íocaíochta. Ina theannta sin, seans go gcuirfidh oiriúnacht agus feidhmíocht chrua-earraí do ghléis nó do rochtain ar shonraí isteach ar do chumas leas a bhaint as roinnt gnéithe den tSEIRBHÍS. Tá tú ag admháil agus ag glacadh leis go sainráite nach mbeidh Samsung freagrach as fáil ná tráthúlacht an líonra sonraí agus/ná na rochtana sonraí.

8.	Comhlíonadh an Dlí
Tá tú ag admháil agus ag aontú go gcomhlíonfaidh tú gach aon dlí agus rialachán is infheidhme agus an tSEIRBHÍS á húsáid agat lena n-áireofar gach aon dlí agus rialachán is infheidhme maidir le sriantaí easpórtála, ach gan a bheith teoranta dóibh. 
9.	Foirceannadh
Beidh feidhm ag na TOS seo go dtí go ndéanfar iad a fhoirceannadh. Is féidir leat na TOS seo a fhoirceannadh ach scor d’úsáid na SEIRBHÍSE atá agat, agus gach bogearraí, cáipéisíocht agus ábhar eile lena mbaineann arna gcur ar fáil ag Samsung a dhíshuiteáil, a scriosadh agus a thabhairt ar ais, lena n-áirítear cóipeanna cúltaca de na nithe sin. Mura gcomhlíonfaidh tú na TOS seo, foirceannfar go huathoibríoch na cearta atá agat de thoradh na TOS seo gan scéala ó Samsung. Ar fhoirceannadh na dTéarmaí Seirbhíse seo (nó sa chás go mbeidh na Téarmaí Seirbhíse foirceanta ag Samsung, díreach tar éis foirceannadh den sórt sin a thabhairt faoi deara), ní mór duit scor den tSEIRBHÍS a úsáid láithreach bonn. Ar mhaithe le soiléireacht, is féidir le Samsung na TOS seo agus an tSEIRBHÍS a fhoirceannadh am ar bith tar éis tríocha (30) lá d’fhógra a thabhairt duit (m.sh. láithreán gréasáin na seirbhíse, mír aníos tríd an bhfeidhmchlár, r-phost, srl.) .
10.	Séanadh Baránta
A OIREAD AGUS IS CEADMHACH DE RÉIR AN DLÍ IS INFHEIDHME, TÁ AN tSEIRBHÍS Á SHOLÁTHAR “FAOI MAR ATÁ” AGUS AR BHONN “DE RÉIR MAR ATÁ AR FÁIL”, GAN BARÁNTAÍ NÓ COINNÍOLLACHA CONARTHA D’AON CHINEÁL LE SAMSUNG, CIBÉ ACU SAINRÁITE NÓ INTUIGTHE. A OIREAD AGUS IS CEADMHACH DE RÉIR AN DLÍ IS INFHEIDHME, SÉANANN SAMSUNG GACH BARÁNTA NÓ TÉARMA EILE, CIBÉ ACU SAINRÁITE, INTUIGTHE, NÓ REACHTÚIL, LENA N-ÁIRÍTEAR, ACH GAN A BHEITH TEORANTA DÓIBH, BARÁNTAÍ NÓ TÉARMAÍ INTUIGTHE MAIDIR LE hINDÍOLTACHT, CÁILÍOCHT SHÁSÚIL, OIRIÚNACHT DO CHUSPÓIR ÁIRITHE, IONTAOFACHT NÓ INFHAIGHTEACHT, CRUINNEAS, EASPA VÍREAS, TAITNEAMH CIÚIN, NEAMHSHÁRÚ AR CHEARTA TRÍÚ PÁIRTÍ, NÓ SÁRÚ EILE AR CHEARTA. NÍ CHEADAÍTEAR EISIAIMH NÓ TEORAINNEACHA AR BHARÁNTAÍ INTUIGTHE I nDLÍNSÍ ÁIRITHE, DÁ RÉIR SIN FÉADFAIDH SÉ NACH mBAINFIDH NA hEISIAIMH NÁ NA TEORAINNEACHA THUAS LEAT. NÍ MHEASFAR GO nDÉANFAIDH COMHAIRLE NÓ FAISNÉIS AR BITH, CIBÉ Ó BHÉAL NÓ I SCRÍBHINN, A GHEOBHAIDH TÚ Ó SAMSUNG NÓ ÓNA CHLEAMHNAITHE AN SÉANADH BARÁNTA SEO AG SAMSUNG A ATHRÚ MAIDIR LEIS AN tSEIRBHÍS, NÓ BARÁNTA EILE DE CHINEÁL AR BITH Ó SAMSUNG A CHRUTHÚ. 
GAN TEORAINN A CHUR LEIS AN SÉANADH ROIMHE SEO, AGUS A OIREAD AR FAD AGUS IS CEADMHACH DE RÉIR AN DLÍ IS INFHEIDHME, NÍ THUGANN SAMSUNG AON UIRÍOLL NÁ AON BHARÁNTA NÁ AON RÁTHAÍOCHT (i) GO bhFEIDHMEOIDH AN tSEIRBHÍS NÓ AN tINNEACHAR ATÁ INA CHUID DEN tSEIRBHÍS SIN AR BHEALACH TRÁTHÚIL, SLÁN, GAN BHRISEADH, GAN EARRÁID, (ii) GO mBEIDH AN tSEIRBHÍS NÓ AN tINNEACHAR ATÁ INA CHUID DEN tSEIRBHÍS SIN AR FÁIL I gCÓNAÍ NÓ SAOR Ó CHOMHPHÁIRTEANNA NÓ Ó EARRÁIDÍ DÍOBHÁLACHA (iii) GO mBEIDH AN tSEIRBHÍS NÓ AN tINNEACHAR ATÁ INA CHUID DEN tSEIRBHÍS SIN SLÁN NÓ IMDHÍONACH (LENA nÁIRÍTEAR AN tINNEACHAR A SHEACHADFAR CHUGATSA NÓ AN FHAISNÉIS A CHUIRFIDH TÚ FÉIN AR FÁIL) AR ROCHTAIN GAN ÚDARÁS NÓ (iv) GO mBEIDH AN tSEIRBHÍS NÓ AN tINNEACHAR ATÁ INA CHUID DEN tSEIRBHÍS SIN CRUINN, IOMLÁN, NÓ IONTAOFA, GO mBEIDH TÚ SÁSTA LE CÁILÍOCHT NA SEIRBHÍSE, NÁ GO gCUIRFEAR EARRÁIDÍ INA gCEART.

11.	Teorannú Dliteanais
11.1 Ní dhéanfaidh SAMSUNG ná Tusa dliteanas a theorannú ná a eisiamh as aon chineálacha caillteanais ná díobhála nach bhféadfar, de réir an dlí is infheidhme, dliteanas ina leith a theorannú nó a eisiamh, oiread agus a chuirfidh an dlí is infheidhme cosc ar eisiamh nó ar theorannú den sórt sin, nó oiread agus a thabharfaidh cúirt dlínse inniúla breithiúnas go mbeadh eisiamh nó teorannú den sórt sin neamhéifeachtach de réir an dlí is infheidhme. 
11.2 A mhéid a cheadaítear faoin dlí is Infheidhme, ní bheidh SAMSUNG faoi dhliteanas as caillteanas, díobháil, ná dliteanas faoi chonradh (faillí san áireamh), faoi dhlíthe ar dhualgais tríú páirtí (éilimh ‘torta’ agus faillí san áireamh) faoi dhualgais reachtúla ná faoi aon bhonn dlíthiúil eile ar bith, fiú más rud é gur tugadh fógra do SAMSUNG go sonrach faoin riosca go dtarlódh caillteanas den sórt sin (i) sa chás go mbeadh an caillteanas sin indíreach, teagmhasach, speisialta, nó iarmhartach, nó sa chás go gcuimseodh sé damáistí eiseamláireacha nó pionósacha, nó (ii) as aon chailleadh brabúis, cailleadh gnó, cailleadh deise, cailleadh sonraí ná (iii) má bhaineann an caillteanas le hearráidí, easnaimh nó idirbhristeacha, víris ríomhaire, fadhbanna naisc nó nascachta, nó táillí líonra. 

11.3 A mhéid a cheadaítear faoin Dlí is Infheidhme, dliteanas airgeadais iomlán SAMSUNG a eascraíonn as na Téarmaí Seirbhíse seo nó i ndáil leis, agus ní sháróidh an tSEIRBHÍS nó na nithe gaolmhara níos mó ná an méid a d’íoc tú le SAMSUNG nó le cleamhnaí de chuid SAMSUNG go sonrach as an tSEIRBHÍS seo. 

11.4 Tá tú ag admháil go bhfuil forálacha chlásal 10 agus chlásal 11 réasúnach i bhfianaise na mbuntáistí a bhaineann leis na seirbhísí agus go nglacfaidh tú le riosca den sórt sin agus/nó go bhfaighidh tú árachas dá réir sin. 
11.5 IS RÍTHÁBHACHTACH AN RUD É DO CHUID SONRAÍ A CHÚLTACÚ AR DO GHLÉAS ROIMH NA SEIRBHÍSÍ A ÚSÁID LE CAILLIÚINT AON SONRAÍ A CHOSC. TÁ TÚ AG ADMHÁIL AGUS AG GLACADH LEIS GO SAINRÁITE NACH mBEIDH SAMSUNG FREAGRACH AS AON CHAILLEADH SONRAÍ A EASCRÓIDH AS ÚSÁID NA SEIRBHÍSE.
12.	Slánú
Ní bhaineann an téacs a leanas ach má úsáideann tú an tSEIRBHÍS mar chuid de do ghnó, ceird nó gairm bheatha: Tá tú ag aontú go ndéanfaidh tú SAMSUNG, conraitheoirí, fostaithe, agus gníomhairí dá chuid, a shlánú, a chosaint agus a shéanadh ó aon éilimh, caillteanais, damáistí, agus/nó dliteanais (lena n-áireofar táillí agus costais dlí) a eascróidh as úsáid mhídhleathach na SEIRBHÍSE agatsa, sárú ar chearta aon tríú páirtí agatsa, nó aon sárú ar na Téarmaí Seirbhíse seo.
13.	An Dlí is Infheidhme
Tá na TOS seo faoi rialú ag dlíthe na dlínse ina bhfuil cónaí ort, gan féachaint d’fhorálacha coinbhleachta dlí. Ní bheidh na TOS seo faoi rialú Choinbhinsiún na Náisiún Aontaithe maidir le Conarthaí faoi Dhíolacháin Idirnáisiúnta Earraí a bhfuil a fheidhmiú eisiata go sainráite. 
14.	Réiteach Díospóidí 
Más tomhaltóir thú (agus sa chás nach bhfuil sainmhíniú tugtha ar shlí eile ar an téarma seo i do dhlí áitiúil, ciallaíonn sé seo “duine nach n-úsáideann an tSEIRBHÍS mar chuid de ghnó, de cheird ná de ghairm bheatha”) beidh ag cúirteanna na críche ina bhfuil cónaí ort dlínse neamheisiach le héisteacht le haon díospóid, conspóid, nó difríocht a eascróidh as na TOS seo nó as an tSEIRBHÍS, agus le cinneadh a dhéanamh orthu. Mura tomhaltóir thú, mura réiteofar go cairdiúil díospóid, conspóid, nó difríocht a eascróidh ar bhealach ar bith as na TOS seo nó as úsáid na SEIRBHÍSE seo agatsa, beidh sé faoi réir imeachtaí eadrána faoi rialacha eadrána an Chomhlachais Thráchtála Idirnáisiúnta in áit an fhreagróra. D’ainneoin an mhéid sin roimhe seo, is féidir le Samsung iarratas a dhéanamh ar leigheasanna urghaire (nó ar fhaoiseamh dlíthiúil práinneach de chineál comhionann) in aon chúirt dlínse inniúla. Reáchtálfar éisteachtaí eadrána trí mheán an Bhéarla.
15.	Gearáin
Más mian leat gearán a chomhdú maidir leis na Téarmaí Seirbhíse seo, déan teagmháil linn ag:
https://www.samsung.com/global/galaxy/apps/samsung-members/
16.	An Comhaontú Iomlán
Feictear sna TOS seo an comhaontú iomlán idir tusa agus Samsung a bhaineann leis an tSEIRBHÍS, agus cuirtear iad in ionad na gcumarsáidí, na dtograí agus na n-uiríoll go léir roimhe seo nó comhaimseartha leo, ó bhéal nó i scríbhinn, i leith na SEIRBHÍSE nó aon ábhair eile atá cumhdaithe ag na TOS seo. Má shocraítear go bhfuil aon fhoráil de na TOS seo ar neamhní, neamhbhailí, do-infheidhmithe nó neamhdhleathach, leanfaidh d’fheidhm agus d’éifeacht iomlán na bhforálacha uile eile.
17.	Tarscaoileadh ar Bith
I gcás mhainneachtain Samsung aon fhorálacha de na Téarmaí seo a fhorfheidhmiú ag aon am, ná mainneachtain ag Samsung éileamh ort aon fhorálacha de na Téarmaí seo a chomhlíonadh, ní fhorléireofar é sin ar aon bhealach mar tharscaoileadh i leith na bhforálacha sin san am i láthair ná amach anseo, agus ní bheidh aon tionchar aige sin ar an gceart a bheidh ag Samsung chun foráil den sórt sin a fhorfheidhmiú dá éis sin. Ní bheidh i dtarscaoileadh sainráite ag Samsung i leith aon fhorála, aon choinníll, ná aon riachtanais de na Téarmaí seo tarscaoileadh i leith aon dualgais amach anseo lena leithéid d’fhoráil, coinníoll, nó riachtanas a chomhlíonadh.
18.	Marthanacht
Leanfar d’fheidhm a bheith ag Ailt 2, 10, 11, agus 12 de na Téarmaí seo, agus ag aon fhoráil eile ar chóir leanúint d’fheidhm a bheith aige de bharr a chineáil, tar éis do na Téarmaí seo éag nó foirceannadh níos luaithe, agus fanfaidh siad bailí agus ceangailteach.
19.	Ceannteidil
Is chun críocha tagartha amháin atá na ceannteidil seo sna Téarmaí Seirbhíse seo agus ní bheidh tionchar acu ar bhrí ná ar léiriú na dTéarmaí seo.

[20/10/2021]
