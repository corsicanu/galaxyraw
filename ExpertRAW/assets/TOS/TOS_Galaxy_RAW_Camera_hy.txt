[Expert RAW] ԾԱՌԱՅՈՒԹՅՈՒՆՆԵՐԻ ՄԱՏՈՒՑՄԱՆ ՊԱՅՄԱՆՆԵՐ
ԿԱՐԵՎՈՐ Է – ԿԱՐԴԱՑԵՔ ՈՒՇԱԴԻՐ։ ԾԱՌԱՅՈՒԹՅՈՒՆՆԵՐԻ ՄԱՏՈՒՑՄԱՆ ԱՅՍ ՊԱՅՄԱՆՆԵՐԸ («ԾՄՊ») ՀԱՆԴԻՍԱՆՈՒՄ ԵՆ ԻՐԱՎԱԲԱՆԱԿԱՆ ՊԱՅՄԱՆԱԳԻՐ ՁԵՐ ԵՎ SAMSUNG ELECTRONICS CO., LTD-Ի ՄԻՋԵՎ: ԻՆՉՊԵՍ ՆԱԵՎ ՆՐԱ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԻ (ՄԻԱՍԻՆ՝ «SAMSUNG») ՄԻՋԵՎ՝ [Expert RAW]-Ի ՎԵՐԱԲԵՐՅԱԼ ԵՎ ԴՐԱ ՀԵՏ ԿԱՊՎԱԾ ՑԱՆԿԱՑԱԾ ՀԱՄԱՊԱՏԱՍԽԱՆ ԾՐԱԳՐԱԿԱԶՄ ԿԱՄ ՓԱՍՏԱԹՈՒՂԹ, (ՄԻԱՍԻՆ՝ «ԾԱՌԱՅՈՒԹՅՈՒՆ») ՏՐԱՄԱԴՐՎԱԾ SAMSUNG-Ի, ՆՐԱ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԻ ԿԱՄ ԵՐՐՈՐԴ ԿՈՂՄԻ ՄԱՏԱԿԱՐԱՐՆԵՐԻ ԿԱՄ ԼԻՑԵՆԶԱՏՈՒՆԵՐԻ ԿՈՂՄԻՑ: ԸՆԴՈՒՆԵԼՈՎ ԱՅՍ ԾՄՊ-Ն՝ ԴՈՒՔ ՀԱՄԱՁԱՅՆՈՒՄ ԵՔ ՊԱՐՏԱՎՈՐՎԱԾ ՄՆԱԼ ՆՐԱ ՊԱՀԱՆՋՆԵՐԻՆ: ԵԹԵ ՉԵՔ ԸՆԴՈՒՆՈՒՄ ԱՅՍ ԾՄՊ-Ն, ՄԻ՛ ՏԵՂԱԴՐԵՔ ԿԱՄ ՄԻ՛ ՕԳՏԱԳՈՐԾԵՔ ԾԱՌԱՅՈՒԹՅՈՒՆԸ։ ԵԹԵ SAMSUNG-Ը ՓՈՓՈԽՈՒՄ Է ԱՅՍ ԾՄՊ-Ն, SAMSUNG-Ը ԿԹԱՐՄԱՑՆԻ ԱՅԴՊԻՍԻ ՎԵՐԱՆԱՅՎԱԾ ԾՄՊ-Ն, ԵՎ ՆԱԽՔԱՆ ԱՅՍ ԾՄՊ-ՈՒՄ ՈՐԵՎԷ ՆՅՈՒԹԱԿԱՆ ՓՈՓՈԽՈՒԹՅՈՒՆՆԵՐ ԿԱՏԱՐԵԼԸ, ՁԵԶ ԿԾԱՆՈՒՑԻ ԱՅԴ ՄԱՍԻՆ: ՑԱՆԿԱՑԱԾ ԺԱՄԱՆԱԿ ԿԱՐՈՂ ԵՔ ԴԱԴԱՐԵՑՆԵԼ ԾԱՌԱՅՈՒԹՅԱՆ ՕԳՏԱԳՈՐԾՈՒՄԸ ԵՎ ԱՊԱՏԵՂԱԴՐԵԼ ԱՅՆ, ԵԹԵ ՀԱՄԱՁԱՅՆ ՉԵՔ ՆՄԱՆ ՓՈՓՈԽՈՒԹՅՈՒՆՆԵՐԻՆ, ՍԱԿԱՅՆ ՇԱՐՈՒՆԱԿԵԼՈՎ ՕԳՏԱԳՈՐԾԵԼ ԾԱՌԱՅՈՒԹՅՈՒՆԸ` ԿՀԱՄԱՐՎԻ, ՈՐ ԴՈՒՔ ՀԱՍԿԱՑԵԼ ԵՎ ԸՆԴՈՒՆԵԼ ԵՔ ԴՐԱՆՔ:

ԾԱՌԱՅՈՒԹՅԱՆ ՆԿԱՐԱԳՐՈՒԹՅՈՒՆԸ
Այս ԾԱՌԱՅՈՒԹՅՈՒՆԸ տրամադրում է բարելավված RAW ձևաչափով պատկերներ ստանալու գործառնական հնարավորություն, ինչպես նաև բովանդակություն դիտելու և տարածելու հնարավորություններ
* Խնդրում ենք նկատի ունենալ, որ այս ԾԱՌԱՅՈՒԹՅԱՆ միջոցով ստացված պատկերները չեն կարող բացվել այլ սարքերի կամ ծառայությունների օգնությամբ, որոնք չեն աջակցում այս ԾԱՌԱՅՈՒԹՅԱՆ գործառույթները:
* Խնդրում ենք նկատի ունենալ, որ օգտագործելով այս ԾԱՌԱՅՈՒԹՅՈՒՆԸ փակ կամ ստորգետնյա միջավայրերում, որտեղ GPS-ի ընդունումը լավ չէ, գտնվելու տեղի պիտակները կարող են սխալ գրանցվել:

1.	Լիցենզիայի տրամադրում
Համաձայն սույն ԾՄՊ-ի դրույթների և պայմանների՝ Ձեզ տրվում է սահմանափակ, ոչ բացառիկ և հետ կանչվող լիցենզիա՝ ԾԱՌԱՅՈՒԹՅՈՒՆԸ տեղադրելու, այն մատչելու և օգտագործելու համար։ ԾԱՌԱՅՈՒԹՅԱՆ կամ (ստորև սահմանված) Թարմացման շրջանակում առաջարկվող ծառայությունները և գործառնական հնարավորությունները կարող են տարբերվել կամ սահմանափակվել ըստ նախապես ծանուցման՝ կախված որոշակի գործոններից, ներառյալ, բայց չսահմանափակվելով Ձեր երկրով, սարքով, օպերացիոն համակարգով կամ ցանցային օպերատորով։ Եթե Դուք 18 տարեկան կամ ավելի բարձր տարիքի չեք, Ձեզ արգելվում է գործել ըստ սույն ԾՄՊ-ի կամ օգտագործել ԾԱՌԱՅՈՒԹՅՈՒՆԸ, եթե Ձեր ծնողը կամ օրինական խնամակալը չի հասկանում և չի ընդունում սույն ԾՄՊ-ի դրույթները և պայմանները։ Եթե Դուք ծնող կամ օրինական խնամակալ եք, ով 18 տարեկանը չլրացած անձին («Անչափահաս»), թույլ է տալիս օգտվել ԾԱՌԱՅՈՒԹՅՈՒՆԻՑ, ապա Դուք համաձայնում եք՝ (i) վերահսկել Անչափահասի կողմից ԾԱՌԱՅՈՒԹՅԱՆ օգտագործումը, (ii) ստանձնել Անչափահասի կողմից ԾԱՌԱՅՈՒԹՅՈՒՆԻՑ օգտվելու հետ կապված բոլոր ռիսկերը, (iii) ստանձնել ցանկացած պարտավորություն, որն առաջանում է Անչափահասի կողմից ԾԱՌԱՅՈՒԹՅՈՒՆԻՑ օգտվելու արդյունքում այնքանով, որքանով թույլատրվում է ըստ գործող օրենքի, (iv) ապահովել Անչափահասի կողմից ներկայացված ողջ տեղեկատվության ճշգրտությունը և հավաստիությունը, և (v) ստանձնել պատասխանատվություն և ունենալ պարտավորութուններ ըստ սույն ԾՄՊ-ի՝ Անչափահասի կողմից ԾԱՌԱՅՈՒԹՅՈՒՆԸ մատչելու և օգտվելու առնչությամբ։ Դուք հստակ կերպով ընդունում եք, որ Samsung-ը հրաժարվում է Անչափահասի կողմից ԾԱՌԱՅՈՒԹՅԱՆ օգտագործման արդյունքում առաջացող որևէ պատասխանատվությունից:
Դուք հստակ կերպով գիտակցում և ընդունում եք, որ ԾԱՌԱՅՈւԹՅԱՆ օգտագործումը միայն ձեր ռիսկն է, և որ անբավարար որակի, կատարողականության, ճշգրտության և ջանքերի ողջ ռիսկը Ձեզ վրա է: Օգտագործելով ԾԱՌԱՅՈՒԹՅՈՒՆԸ՝ Դուք ընդունում և համաձայն եք, որ Samsung-ը պատասխանատվություն կամ պարտավորություն չի կրում երրորդ կողմի ապրանքներին և/կամ ծառայություններին առնչվող կամ այդպիսի երրորդ կողմի ծառայության միջոցով հասանելի դարձած որևէ բովանդակության, գովազդի, արտադրանքների, ծառայությունների կամ այլ նյութերի համար:

2.	Իրավունքների և սեփականատիրության պահպանում
Այս ԾԱՌԱՅՈՒԹՅՈՒՆԸ ներառում է երրորդ կողմերի տրամադրած ծրագրակազմ և տվյալներ։ Դուք ընդունում եք, որ ԾԱՌԱՅՈՒԹՅՈՒՆԸ Samsung-ի և իր լիցենզատուների սեփականությունն է և պաշտպանված է հեղինակային իրավունքի և մտավոր սեփականության պաշտպանության այլ գործող օրենքներով ու պայմանագրերով։ Սույն ԾՄՊ-ն և Ձեր կողմից ԾԱՌԱՅՈՒԹՅԱՆ օգտագործումը Ձեզ չեն տրամադրում որևէ սեփականության իրավունք ԾԱՌԱՅՈՒԹՅԱՆ մեջ կամ դրա նկատմամբ, և Ձեզ տրվում է միայն սահմանափակ, անձնական, ոչ բացառիկ, ոչ փոխանցելի օգտագործման լիցենզիա, որը կարող է հետ կանչվել՝ համաձայն սույն ԾՄՊ-ի դրույթների։ Չի թույլատրվում ԾԱՌԱՅՈՒԹՅՈՒՆՆ օգտագործել հեղինակային իրավունքով պաշտպանված նյութեր կամ այնպիսի նյութեր վերարտադրելու նպատակով, որոնք վերարտադրելու իրավունք կամ օրինական թույլտվություն չունեք։
3.	Սահմանափակումներ
Բացի այն դեպքերից, երբ տեղական պարտադիր նորմերը պահանջում են դա անել, Ձեզ չի թույլատրվում՝ (i) կատարել հակադարձ նախագծում, ապակազմարկել, ապասարել կամ որևիցե այլ կերպ փորձել հայտնաբերել ԾԱՌԱՅՈՒԹՅԱՆ սկզբնական կոդը կամ ալգորիթմները, (ii) փոփոխել կամ կասեցնել ԾԱՌԱՅՈՒԹՅԱՆ որևէ գործառույթ, (iii) ԾԱՌԱՅՈՒԹՅԱՆ հիման վրա պատճենել և/կամ ստեղծել ածանցյալ աշխատանքներ, (iv) վարձակալությամբ կամ լիզինգով հանձնել, փոխառությամբ տալ, ենթաարտոնագրել ԾԱՌԱՅՈՒԹՅՈՒՆԸ կամ դրա օգնությամբ տրամադրել առևտրային հոսթինգի ծառայություններ, (v) խախտել մեր մտավոր սեփականության իրավունքները կամ որևէ երրորդ կողմի իրավունքները՝ կապված Ձեր կողմից ԾԱՌԱՅՈՒԹՅԱՆ օգտագործման հետ (այնքանով, որքանով այդպիսի օգտագործումը լիցենզավորված չէ սույն ԾՄՊ-ով), (vi) ԾԱՌԱՅՈՒԹՅՈՒՆԻՑ օգտվել ապօրինի կերպով, որևէ անօրինական նպատակով կամ սույն ԾՄՊ-ի հետ անհամատեղելի որևէ եղանակով, կամ գործել խարդախորեն կամ չարամտորեն, օրինակ՝ կոդի մեջ ներխուժելով կամ ԾԱՌԱՅՈՒԹՅԱՆ կամ որևէ օպերացիոն համակարգի մեջ ներդնելով վնասարար կոդ, ներառյալ վիրուսները կամ վնասաբեր տվյալները, (vii) ԾԱՌԱՅՈՒԹՅՈՒՆՆ այնպես օգտագործել, որի դեպքում կարող են վնասվել, շարքից հանվել, գերծանրաբեռնվել, խափանվել կամ արատավորվել մեր համակարգերը կամ անվտանգությունն ու տեղի ունենալ միջամտություններ այլ օգտվողների աշխատանքին, (viii) ԾԱՌԱՅՈՒԹՅՈՒՆԻՑ կամ մեր համակարգերից հավաքել կամ կորզել տեղեկություններ կամ տվյալներ կամ փորձել վերծանել ԾԱՌԱՅՈՒԹՅՈՒՆԸ գործարկող սերվերներին հաղորդվող կամ դրանցից ստացվող փոխանցումները և (ix) օգտագործել ԾԱՌԱՅՈՒԹՅՈՒՆԸ՝ որևէ այլ անձի հետապնդելու, սպառնալու կամ վնասելու համար, և/կամ նրա գաղտնիությունը կամ արժանապատվության իրավունքը խախտելու համար:
4.	ԾԱՌԱՅՈՒԹՅԱՆ թարմացում, փոփոխում կամ ժամանակավոր դադարեցում
Samsung-ը կարող է ցանկացած ժամանակ տրամադրել կամ հասանելի դարձնել ԾԱՌԱՅՈՒԹՅԱՆ թարմացումներ կամ արդիացումներ (այսուհետ՝ «Թարմացումներ»), ներառյալ, բայց չսահմանափակվելով, վրիպակների շտկումներով, ծառայության կատարելագործումներով, նոր առանձնահատկություններով, առկա գործառույթների վերացումով կամ ԾԱՌԱՅՈՒԹՅԱՆ փոփոխումով։ Այնուամենայնիվ, Դուք գիտակցում և ընդունում եք, որ Samsung-ը պարտավոր չէ Ձեզ տրամադրել Թարմացումներ: Թարմացումները կարգավորվում են սույն ԾՄՊ-ի միջոցով, բացառությամբ այն դեպքերի, երբ այդպիսի Թարմացումների հետ տրամադրվում են առանձին դրույթներ և պայմաններ, որի դեպքում Թարմացումները կարգավորվում են այդ առանձին դրույթներով և պայմաններով։ Տվյալների պաշտպանության ծրագրային միջոցների Թարմացումները կամ էական սխալների շտկումները կամ այլ կարևոր Թարմացումներ կարող են ինքնաբերաբար ներբեռնվել և տեղադրվել՝ հաշվի առնելով այդպիսի Թարմացումները ժամանակին ստանալու կարևորությունը Ձեր և այլ օգտվողների պաշտպանության նպատակով։
Գործող օրենքով թույլատրված չափով Samsung-ն ուղղակիորեն իրեն իրավունք է վերապահում փոխել, կասեցնել, հեռացնել, սահմանափակել օգտագործումը կամկասեցնել ԾԱՌԱՅՈՒԹՅԱՆ մատչումը կամ դրա որևէ մասը՝ միայն նախնական ծանուցագրի միջոցով: 
5.	Երրորդ կողմի Ծառայություններ և Բովանդակություն 
ԾԱՌԱՅՈՒԹՅԱՆ միջոցով Ձեզ կարող են հասանելի լինել նաև երրորդ կողմի ծառայություններ և/կամ բովանդակություն։ Օրենսդրությամբ նախատեսված թույլատրելի սահմաններում Samsung-ը հրաժարվում է երրորդ կողմի ծառայությունների կամ բովանդակության կապակցությամբ որևէ երաշխիքից, պայմանից կամ որևէ կերպ ներկայացվածությունից, ներառյալ, բայց չսահմանափակվելով որակով, ճշգրտությամբ, արդյունավետությամբ, վիրուսների բացակայությամբ, երրորդ կողմի իրավունքները չխախտելով և գործող օրենքներին կամ կանոնակարգերին համապատասխանելով։ Երրորդ կողմի ծառայություններից և բովանդակությունից օգտվելը կարող է կարգավորվել այդպիսի երրորդ կողմ հանդիսացող մատակարարների օգտագործման պայմաններով, լիցենզիոն համաձայնագրով, գաղտնիության քաղաքականությամբ կամ այլ նման համաձայնագրերով։ ԾԱՌԱՅՈՒԹՅՈՒՆԸ կարող է ենթակա լինել սկզբնական բաց կոդով լիցենզիաների, և այդ դեպքում այդպիսի սկզբնական բաց կոդի լիցենզիաների դրույթները կարող են գերակայել սույն ԾՄՊ-ի պայմանների նկատմամբ՝ ԾԱՌԱՅՈՒԹՅԱՆ տվյալ հատվածի մասով։
6.	Տվյալների հավաքագրումը և օգտագործումը
Samsung-ը և/կամ Samsung-ի կողմից վստահված կողմերը կարող են հավաքել և օգտագործել ԾԱՌԱՅՈՒԹՅՈՒՆԸ և Թարմացումները տրամադրելու համար անհրաժեշտ տեղեկությունները, ինչպես նաև կատարելագործելու կամ բարելավելու ԾԱՌԱՅՈՒԹՅՈՒՆԸ։ Ձեր տեղեկությունները միշտ օգտագործվելու են` համաձայն գործող օրենսդրության և Samsung-ի Գաղտնիության քաղաքականության, որին կարող եք ծանոթանալ այստեղ՝ http://account.samsung.com/membership/pp 
7.	Մուտք դեպի տվյալներ 
ԾԱՌԱՅՈՒԹՅԱՆ որոշ առանձնահատկությունների համար կարող է պահանջվել, որ Ձեր սարքը կապակցված լինի ինտերնետին, և դրանք կարող են ենթակա լինել ցանցային կամ ինտերնետային ծառայության մատակարարի կողմից սահմանված սահմանափակումների։ ԾԱՌԱՅՈՒԹՅՈՒՆԻՑ օգտվելու համար կարող է պահանջվել շարժական կապի ցանցի օգտագործում, ինչը կարող է հանգեցնել լրացուցիչ գանձումների՝ կախված Ձեր սակագնային պլանից։ Բացի այդ, ԾԱՌԱՅՈՒԹՅԱՆ որոշ առանձնահատկությունների օգտագործման կարողության վրա կարող են ազդել սարքակազմի համապատասխանությունն ու արդյունավետությունը կամ տվյալների մատչումը։ Դուք հստակ կերպով գիտակցում և ընդունում եք, որ Samsung-ը պատասխանատվություն չի կրում տվյալների ցանցի առկայության և արագության և/կամ տվյալների հասանելիության համար:

8.	Համապատասխանությունը օրենքին
ԾԱՌԱՅՈՒԹՅՈՒՆԻՑ օգտվելու ընթացքում Դուք ընդունում և համաձայն եք հետևել բոլոր կիրառելի օրենսդրություններին ու կանոնակարգերին, ներառյալ՝ առանց սահմանափակումների, արտահանման սահմանափակումների մասին բոլոր կիրառելի օրենսդրություններն ու կանոնակարգերը։ 
9.	Դադարեցում
Սույն ԾՄՊ-ն ուժի մեջ է մինչև դադարեցումը։ Ցանկացած ժամանակ կարող եք դադարեցնել այս ԾՄՊ-ն՝ այլևս չօգտվելով ԾԱՌԱՅՈՒԹՅՈՒՆԻՑ և ապատեղադրելով, հեռացնելով և, եթե կիրառելի է, վերադարձնելով Samsung-ի կողմից տրամադրված բոլոր առնչվող ծրագրակազմերը, փաստաթղթերը և այլ նյութեր, ներառյալ դրանց պահուստային կրկնօրինակները: Սույն ԾՄՊ-ն չկատարելու դեպքում ԾՄՊ-ի հիման վրա Ձեզ տրված իրավունքներն ինքնաբերաբար կդադարեցվեն՝ առանց Samsung-ի կողմից ծանուցում ստանալու։ Սույն ԾՄՊ-ի դադարեցումից հետո (կամ եթե Samsung-ն է դադարեցրել ԾՄՊ-ն, ապա դադարեցման մասին տեղեկանալուց անմիջապես հետո) պետք է անհապաղ ամբողջությամբ դադարեցնեք ողջ ԾԱՌԱՅՈՒԹՅԱՆ օգտագործումը։ Հստակության համար՝ Samsung-ը կարող է դադարեցնել այս ԾՄՊ-ն և ԾԱՌԱՅՈՒԹՅՈՒՆԸ՝ Ձեզ (30) օր առաջ նախապես ծանուցելով (օր.՝ կայքի ծառայության, ելնող պատուհանների, էլեկտրոնային փոստի կամ այլ միջոցներով)։
10.	Հրաժարում երաշխիքից
ԳՈՐԾՈՂ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ ԾԱՌԱՅՈՒԹՅՈՒՆԸ ՏՐԱՄԱԴՐՎՈՒՄ Է «ԻՆՉՊԵՍ ԿԱ» ԵՎ «ԸՍՏ ԱՌԿԱՅՈՒԹՅԱՆ» ՀԻՄՈՒՆՔՈՎ` ԱՌԱՆՑ SAMSUNG-Ի ԿՈՂՄԻՑ ՏՐՎՈՂ ՈՐԵՎԷ ԵՐԱՇԽԻՔԻ ԿԱՄ ՊԱՅՄԱՆԱԳՐԱՅԻՆ ՊԱՅՄԱՆԻ` ԲԱՑԱՀԱՅՏ ԿԱՄ ԵՆԹԱԴՐՅԱԼ ԿԵՐՊՈՎ։ ԳՈՐԾՈՂ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ SAMSUNG-Ը ՀՐԱԺԱՐՎՈՒՄ Է ԲՈԼՈՐ ԵՐԱՇԽԻՔՆԵՐԻՑ ԿԱՄ ԱՅԼ ԴՐՈՒՅԹՆԵՐԻՑ՝ ԲԱՑԱՀԱՅՏ, ԵՆԹԱԴՐՅԱԼ ԿԱՄ ՕՐԵՆՔՈՎ ՍԱՀՄԱՆՎԱԾ, ՆԵՐԱՌԵԼՈՎ, ԲԱՅՑ ՉՍԱՀՄԱՆԱՓԱԿՎԵԼՈՎ, ՎԱՃԱՌՔԻ ՊԻՏԱՆԵԼԻՈՒԹՅԱՆ, ԲԱՎԱՐԱՐ ՈՐԱԿԻ, ՈՐՈՇԱԿԻ ՆՊԱՏԱԿԻ ՀԱՄԱՐ ՊԻՏԱՆԻՈՒԹՅԱՆ, ՀՈՒՍԱԼԻՈՒԹՅԱՆ ԿԱՄ ՀԱՍԱՆԵԼԻՈՒԹՅԱՆ, ՃՇԳՐՏՈՒԹՅԱՆ, ՎԻՐՈՒՍՆԵՐԻ ԲԱՑԱԿԱՅՈՒԹՅԱՆ, ԱՆԽԱՓԱՆ ՕԳՏԱԳՈՐԾՄԱՆ, ԵՐՐՈՐԴ ԿՈՂՄԵՐԻ ԻՐԱՎՈՒՆՔՆԵՐԻ ՉԽԱԽՏՄԱՆ ԿԱՄ ԱՅԼ ԻՐԱՎՈՒՆՔՆԵՐԻ ՉԽԱԽՏՄԱՆ ՄԱՍԻՆ ԵՆԹԱԴՐՅԱԼ ԵՐԱՇԽԻՔՆԵՐԸ ԿԱՄ ԴՐՈՒՅԹՆԵՐԸ։ ՈՐՈՇ ԻՐԱՎԱԿԱՆ ՀԱՄԱԿԱՐԳԵՐ ՉԵՆ ԹՈՒՅԼԱՏՐՈՒՄ ԵՆԹԱԴՐՅԱԼ ԵՐԱՇԽԻՔՆԵՐԻ ԲԱՑԱՌՈՒԹՅՈՒՆՆԵՐ ԿԱՄ ՍԱՀՄԱՆԱՓԱԿՈՒՄՆԵՐ, ՈՒՍՏԻ ՀՆԱՐԱՎՈՐ Է, ՈՐ ՎԵՐԸ ՇԱՐԱԴՐՎԱԾ ԲԱՑԱՌՈՒԹՅՈՒՆՆԵՐԸ ԿԱՄ ՍԱՀՄԱՆԱՓԱԿՈՒՄՆԵՐԸ ԿԻՐԱՌԵԼԻ ՉԼԻՆԵՆ ՁԵՐ ՆԿԱՏՄԱՄԲ։ ՈՉ ՄԻ ԽՈՐՀՐԴԱՏՎՈՒԹՅՈՒՆ ԿԱՄ ՏԵՂԵԿԱՏՎՈՒԹՅՈՒՆ՝ ԼԻՆԻ ԴԱ ԲԱՆԱՎՈՐ, ԹԵ ԳՐԱՎՈՐ, ՈՐԸ ՍՏԱՑԵԼ ԵՔ SAMSUNG-ԻՑ ԿԱՄ ԻՐ ԴՈՒՍՏՐ ՁԵՌՆԱՐԿՈՒԹՅՈՒՆՆԵՐԻՑ, ՉԻ ԿԱՐՈՂ ՓՈՓՈԽԵԼ SAMSUNG-Ի՝ ԾԱՌԱՅՈՒԹՅԱՆԸ ՎԵՐԱԲԵՐՈՂ ՍՈՒՅՆ ՀՐԱԺԱՐՈՒՄԸ ԵՐԱՇԽԻՔԻՑ, ԿԱՄ ՉԻ ՍՏԵՂԾԻ ՈՐԵՎԷ ՏԵՍԱԿԻ ԵՐԱՇԽԻՔ SAMSUNG-Ի ԿՈՂՄԻՑ։ 
ՉՍԱՀՄԱՆԱՓԱԿԵԼՈՎ ՆԱԽԿԻՆ ՀՐԱԺԱՐՈՒՄԸ, ԻՆՉՊԵՍ ՆԱԵՎ ԿԻՐԱՌԵԼԻ ՕՐԵՆՍԴՐՈՒԹՅԱՄԲ ԹՈՒՅԼԱՏՐՎԱԾ ԱՌԱՎԵԼԱԳՈՒՅՆ ՍԱՀՄԱՆՆԵՐՈՒՄ, SAMSUNG-Ը ՉԻ ՆԵՐԿԱՅԱՑՆՈՒՄ, ԵՐԱՇԽԱՎՈՐՈՒՄ ԿԱՄ ԵՐԱՇԽԻՔ ՏԱԼԻՍ, ՈՐ ԾԱՌԱՅՈՒԹՅՈՒՆԸ ԿԱՄ ԴՐԱՆՈՒՄ ԱՌԿԱ ԲՈՎԱՆԴԱԿՈՒԹՅՈՒՆԸ (i) ԿԳՈՐԾԻ ԱՆԽԱՓԱՆ, ԺԱՄԱՆԱԿԻՆ, ԱՆՎՏԱՆԳ ԿԱՄ ԱՆՍԽԱԼ, (ii) ՄՇՏԱՊԵՍ ՄԱՏՉԵԼԻ ԿԱՄ ԶԵՐԾ ԿԼԻՆԻ ԲՈԼՈՐ ՎՆԱՍԱԿԱՐ ԲԱՂԱԴՐԻՉՆԵՐԻՑ ԿԱՄ ՍԽԱԼՆԵՐԻՑ, (iii) ԿԼԻՆԻ ԱՆՎՏԱՆԳ ԿԱՄ ԴԻՄԱՑԿՈՒՆ (ՆԵՐԱՌՅԱԼ ՁԵԶ ՏՐԱՄԱԴՐՎԱԾ ԲՈՎԱՆԴԱԿՈՒԹՅՈՒՆԸ ԿԱՄ ՁԵՐ ՏՐԱՄԱԴՐԱԾ ՏԵՂԵԿԱՏՎՈՒԹՅՈՒՆԸ) ՉԱՐՏՈՆՎԱԾ ՄՈՒՏՔԻՑ, ԿԱՄ (iv) ԿԼԻՆԻ ՃՇԳՐԻՏ, ԱՄԲՈՂՋԱԿԱՆ ԿԱՄ ՀՈՒՍԱԼԻ, ՈՐՊԵՍԶԻ ԾԱՌԱՅՈՒԹՅԱՆ ՈՐԱԿԸ ԲԱՎԱՐԱՐ ԼԻՆԻ ՁԵԶ ՀԱՄԱՐ, ԿԱՄ ՈՒՂՂՎԵՆ ՍԽԱԼՆԵՐԸ:

11.	Պատասխանատվության սահմանափակում
11.1 SAMSUNG-ը և Դուք չեք սահմանափակում կամ բացառում ցանկացած տեսակի կորստի կամ վնասի համար պատասխանատվությունը, որը կիրառելի օրենսդրությամբ չի կարող բացառվել կամ սահմանափակվել այնքանով, որքանով կիրառելի օրենսդրությունն արգելում է այդպիսի բացառումը կամ սահմանափակումը, կամ այնքանով, որքանով իրավասու դատական ատյանը որոշում է, որ այդպիսի բացառումը կամ սահմանափակումն անվավեր կլինի գործող օրենսդրության համաձայն։ 
11.2 Գործող օրենսդրությամբ թույլատրված առավելագույն չափով, SAMSUNG-ը պատասխանատու չէ կորստի, վնասի կամ պայմանագրային պարտավորության (այդ թվում՝ անփութության), երրորդ կողմի պարտականությունների վերաբերյալ օրենքների (ներառյալ «քաղաքացիական իրավախախտումը» և անփութության վերաբերյալ հայցերը) կամ օրենքով նախատեսված պարտականությունների կամ ցանկացած այլ իրավական հիմքի համար, նույնիսկ եթե SAMSUNG-ը հատուկ ծանուցվել է այդպիսի կորստի վտանգի մասին, (i) այն դեպքում, երբ կորուստն անուղղակի, չնախատեսված, հատուկ կամ կողմնակի է, ներառում է պատժիչ կամ տուգանային վնասներ, կամ (ii) որևէ շահույթի կորստի, ձեռնարկատիրության կորստի, հնարավորության կորստի, տվյալների կորստի համար, կամ (iii) այն դեպքում, երբ կորուստը սխալների, բացթողումների կամ ընդհատումների, համակարգչային վիրուսների, կապի կամ միացման խնդիրների կամ ցանցային գանձումների հետևանք է։ 
11.3 Գործող օրենսդրությամբ թույլատրված առավելագույն չափով, SAMSUNG-ի նկատմամբ Ձեր ունեցած ընդհանուր ֆինանսական պարտավորությունը բխում է սույն ԾՄՊ-ներից կամ առնչվում է դրանց հետ: ԾԱՌԱՅՈՒԹՅՈՒՆԸ կամ հարակից հարցերը չպետք է գերազանցեն այն գումարը, որը վճարել եք SAMSUNG-ի կամ SAMSUNG-ի մասնաճյուղի համար` հատուկ այս ԾԱՌԱՅՈՒԹՅԱՆ նպատակով: 

11.4 Դուք ընդունում եք, որ վերը շարադրված 10-րդ և 11-րդ կետերի դրույթները ողջամիտ են՝ հաշվի առնելով Ծառայությունների տրամադրած օգուտները, և ստանձնում եք այդ ռիսկը և/կամ համապատասխանաբար ապահովագրում եք այն։ 
11.5 ԱՆՀՐԱԺԵՇՏ Է ԾԱՌԱՅՈՒԹՅՈՒՆՆԵՐԻՑ ՕԳՏՎԵԼՈՒՑ ԱՌԱՋ ՏՎՅԱԼՆԵՐԸ ԿՐԿՆՕՐԻՆԱԿԵԼ ՁԵՐ ՍԱՐՔՈՒՄ՝ ՑԱՆԿԱՑԱԾ ՏՎՅԱԼՆԵՐԻ ԿՈՐՍՏԻՑ ԽՈՒՍԱՓԵԼՈՒ ՀԱՄԱՐ։ ԴՈՒՔ ՀՍՏԱԿ ԿԵՐՊՈՎ ԳԻՏԱԿՑՈՒՄ ԵՎ ԸՆԴՈՒՆՈՒՄ ԵՔ, ՈՐ SAMSUNG-Ը ՊԱՏԱՍԽԱՆԱՏՈՒ ՉԷ ԾԱՌԱՅՈՒԹՅԱՆ ՕԳՏԱԳՈՐԾՈՒՄԻՑ ԱՌԱՋԱՑԱԾ ՏՎՅԱԼՆԵՐԻ ՑԱՆԿԱՑԱԾ ԿՈՐՍՏԻ ՀԱՄԱՐ:
12.	Փոխհատուցում
Սույն տեքստը կիրառելի է միայն, եթե Դուք այս ԾԱՌԱՅՈՒԹՅՈՒՆՆ օգտագործում եք որպես Ձեր բիզնեսի, առևտրի կամ մասնագիտության մաս. Դուք համաձայն եք SAMSUNG-ին, նրա կապալառուներին, աշխատողներին և գործակալներին փոխհատուցել, պաշտպանել և ազատել պատասխանատվությունից ցանկացած հայցերի, կորուստների, վնասների, և/կամ պարտավորությունների դեպքում (ներառյալ իրավաբանական վճարներն ու ծախսերը), որոնք ծագում են Ձեր կողմից ԾԱՌԱՅՈՒԹՅԱՆ ապօրինի օգտագործման, որևէ երրորդ կողմի իրավունքների ոտնահարման կամ սույն ԾՄՊ-ի որևէ դրույթի խախտման արդյունքում։
13.	Գործող օրենսդրություն
Սույն ԾՄՊ-ն կարգավորվում է Ձեր բնակության վայրի իրավական համակարգի օրենսդրությամբ՝ անկախ ԾՄՊ-ի՝ իրավական դրույթների հետ որևէ հակասության հանգամանքից։ Սույն ԾՄՊ-ն չի կարգավորվում ՄԱԿ-ի «Ապրանքների միջազգային առուվաճառքի պայմանագրերի մասին» կոնվենցիայով, որի կիրառությունը հստակորեն բացառված է։ 
14.	Վեճերի լուծում 
Եթե Դուք սպառող եք (իսկ եթե այլապես այս տերմինը սահմանված չէ Ձեր տեղական օրենսդրությամբ, դա նշանակում է «ԾԱՌԱՅՈՒԹՅՈՒՆԸ չեք օգտագործում բիզնեսի, առևտրային կամ մասնագիտական գործունեության շրջանակներում»), ապա Ձեր բնակության վայրի դատարանները, որի ռեզիդենտն եք համարվում, ունեն ոչ բացառիկ իրավասություն՝ լսելու և որոշում կայացնելու սույն ԾՄՊ-ից կամ ԾԱՌԱՅՈՒԹՅՈՒՆԻՑ առաջացող ցանկացած վեճի, տարաձայնության կամ անհամաձայնության վերաբերյալ։ Եթե Դուք սպառող չեք, և եթե սույն ԾՄՊ-ից կամ ԾԱՌԱՅՈՒԹՅԱՆ օգտագործումից որևէ կերպ ծագած վեճը, տարաձայնությունը կամ անհամաձայնությունը հաշտությամբ չի կարգավորվում, ապա այն ենթակա է արբիտրաժային դատավարության՝ պատասխանողի գտնվելու վայրում գործող Առևտրի միջազգային պալատի իրավարարության կանոնների համաձայն։ Չնայած վերը շարադրվածին՝ Samsung-ը կարող է ցանկացած իրավասու դատական ատյանում պահանջել դատական արգելադրման միջոցներ (կամ դրանց համարժեք անհապաղ դատական պաշտպանության միջոց)։ Արբիտրաժային լսումներն անցկացվելու են անգլերեն լեզվով։
15.	Բողոքներ
Եթե ցանկանում եք բողոք ներկայացնել սույն ԾՄՊ-ների վերաբերյալ, դիմեք մեզ՝
https://www.samsung.com/global/galaxy/apps/samsung-members/
16.	Ամբողջական համաձայնագիր
Սույն ԾՄՊ-ն ԾԱՌԱՅՈՒԹՅԱՆ վերաբերյալ ամբողջական համաձայնագիր է Ձեր և Samsung-ի միջև և փոխարինում է բոլոր նախկին կամ ընթացիկ բանավոր կամ գրավոր հաղորդակցությունները, առաջարկներն ու ներկայացուցչությունները, որոնք վերաբերում են ԾԱՌԱՅՈՒԹՅԱՆԸ կամ սույն ԾՄՊ-ում պարունակվող որևէ այլ առարկայի։ Եթե սույն ԾՄՊ-ի որևէ դրույթ համարվի ուժը կորցրած, անվավեր, հարկադիր կատարման ոչ ենթակա կամ անօրինական, մյուս դրույթները կշարունակեն գործել ամբողջ ուժով և ծավալով։
17.	Իրավունքների պահպանում
ԾՄՊ-ի դրույթներից որևէ մեկը Samsung-ի կողմից ցանկացած պահի չգործադրելու կամ Samsung-ի կողմից Ձեզանից ԾՄՊ-ի դրույթների պահպանումը չպահանջելու դեպքում, չի կարող նշանակել այդ դրույթների՝ տվյալ պահի դրությամբ կամ հետագայում կատարման հրաժարում, ոչ էլ որևէ կերպ ազդել Samsung-ի իրավունքների վրա՝ հետագայում տվյալ դրույթը գործադրելու համար։ Samsung-ի կողմից այս ԾՄՊ-ի որևէ դրույթից, պայմանից կամ պահանջից հրաժարումը չի կարող նշանակել նման դրույթի, պայմանի կամ պահանջի կատարման հետագա պարտավորության հրաժարում։
18.	Պայմանների իրավաբանական ուժի պահպանում
Այս ԾՄՊ-ի 2-րդ, 10-րդ, 11-րդ և 12-րդ բաժինները և որևէ այլ դրույթ, որն իր բնույթով պետք է պահպանի իր իրավական ուժը, կմնան ԾՄՊ-ի ժամկետի ավարտից կամ վաղաժամկետ դադարեցումից հետո, և կմնան վավեր ու պարտադիր կատարման ենթակա։
19.	Վերնագրեր
Այս ԾՄՊ-ում պարունակվող վերնագրերը բերված են միայն տեղեկատվական նպատակներով և չեն ազդում այս ԾՄՊ-ների իմաստի կամ մեկնաբանության վրա։

[10/20/2021]
