[Expert RAW] KUSHTET E SHËRBIMIT
E RËNDËSISHME – LEXOJENI ME KUJDES. KËTO KUSHTE SHËRBIMI (“KESH”) JANË NJË MARRËVESHJE JURIDIKE MIDIS JUSH DHE SAMSUNG ELECTRONICS CO., LTD. DHE FILIALEVE TË TIJ (BASHKËRISHT “SAMSUNG”) PËR [Expert RAW] DHE ÇDO SOFTUER PËRKATËS OSE DOKUMENTACION PREJ TIJ (BASHKËRISHT “SHËRBIMI“) TË OFRUAR NGA SAMSUNG, FILIALET E TIJ, PALËT E TRETA DHE/OSE TË LICENSUARIT E TIJ. DUKE PRANUAR KËTË KESH, PRANONI QË T’I PËRMBAHENI KËTIJ KESH. NË QOFTË SE NUK PRANONI KESH, ATËHERË MOS E INSTALONI OSE PËRDORNI SHËRBIMIN. NËSE SAMSUNG BËN NDRYSHIME NË KËTË KESH, SAMSUNG DO TË PËRDITËSOJË NJË KESH TË TILLË TË RISHIKUAR DHE DO T’JU NJOFTOJË PËRPARA SE TË BËJË NDONJË NDRYSHIM THELBËSOR NË KËTË KESH. MUND TË NDALONI SË PËRDORURI DHE TË ÇINSTALONI SHËRBIMIN NË ÇDO KOHË, NËSE NUK I PRANONI NDRYSHIMET E TILLA, POR NËSE VAZHDONI TA PËRDORNI SHËRBIMIN, KJO DO TË THOTË SE I KENI KUPTUAR DHE PRANUAR NDRYSHIMET.

PËRSHKRIMI I SHËRBIMIT
Ky SHËRBIM ofron funksionalitete për të bërë imazhe në formatin RAW të avancuar, si dhe për të parë dhe ndarë materiale me të tjerë.
* Ju lutemi vini re se imazhet e bëra me këtë SHËRBIM, mund të mos hapen në pajisje ose shërbime të tjera që nuk lejojnë përdorimin e funksionaliteteve të këtij SHËRBIMI.
* Ju lutemi vini re se kur përdorni këtë SHËRBIM në mjedise të brendshme ose nëntokë ku sinjali i GPS nuk është i mirë, etiketat e vendndodhjes mund të mos regjistrohen në mënyrë të saktë.

1.	Dhënia e Licencës
Në bazë të kushteve në këtë KESH, juve ju jepet një licencë e kufizuar, jo-ekskluzive dhe e revokueshme për të instaluar, aksesuar dhe përdorur SHËRBIMIN. Shërbimet dhe funksionalitetet e ofruara nga SHËRBIMI ose Përditësimi (i përkufizuar më poshtë) mund të ndryshojnë ose të kufizohen, me njoftim paraprak, në varësi të disa faktorëve, duke përfshirë, por pa u kufizuar në, vendin ku jetoni, pajisjen, sistemin operativ ose operatorin e rrjetit. Nëse nuk jeni 18 vjeç ose më të mëdhenj, nuk ju lejohet që të hyni në këtë KESH ose të përdorni SHËRBIMIN përveç kur nëse prindi ose kujdestari juaj ligjor i kupton dhe jep pëlqimin për termat dhe kushtet e këtij KESH. Në qoftë se jeni një prind ose kujdestar që i jep leje një personi nën moshën 18 vjeç (“i mitur”) të përdorë SHËRBIMIN, pranoni që: (i) të mbikëqyrni përdorimin e SHËRBIMIT prej të miturit; (ii) të merrni përgjegjësi për të gjitha rreziqet që kanë të bëjnë me përdorimin e SHËRBIMIT prej të miturit, (iii) deri në masën e lejuar nga ligji i zbatueshëm të mbani çdo përgjegjshmëri për sa rrjedh nga përdorimi i SHËRBIMIT prej të miturit; (iv) të siguroni saktësinë dhe vërtetësinë e të gjithë informacionit të paraqitur nga i mituri; dhe (v) të merrni përgjegjësi dhe të respektoni këtë KESH për aksesin dhe përdorimin e SHËRBIMIT nga i mituri. Shprehimisht pranoni se Samsung mohon çdo lloj përgjegjshmërie që rrjedh nga përdorimi i SHËRBIMIT prej të miturit..
E kuptoni dhe pranoni shprehimisht se përdorimi i SHËRBIMIT bëhet vetëm duke e marrë vetë përsipër rrezikun dhe se krejt rreziku për cilësi, rendiment, saktësi dhe zotim të pakënaqshëm mbetet i juaji. Duke përdorur SHËRBIMIN, e kuptoni dhe pranoni se Samsung nuk mban përgjegjësi për produkte dhe/ose shërbime nga palë të treta të ndërlidhura, dhe nuk mban përgjegjësi as përgjegjshmëri për asnjë përmbajtje, reklamë, produkt, shërbim ose materiale të tjera që vijnë me këto shërbime nga palë të treta.

2.	Rezervimi i të drejtave dhe pronësia
Ky SHËRBIM përfshin softuer dhe të dhëna të ofruara nga palë të treta. Zotoheni se SHËRBIMI është pronësi e Samsung dhe licencuesve të tij, dhe mbrohet nga legjislacionin në fuqi për të drejtat e autorit dhe nga ligje e traktate të tjera të pronësisë intelektuale. Kjo KESH përdorimi nga ana juaj i SHËRBIMIT nuk ju jep asnjë interes pronësie në ose ndaj SHËRBIMIT dhe juve ju jepet vetëm një licencë e kufizuar, personale, jo-ekskluzive, e patransferueshme, e cila është e revokueshme sipas termave të këtij KESH. Nuk mund ta përdorni SHËRBIMIN për të riprodhuar materiale të mbrojtura me të drejtë autori ose materiale për të cilat nuk zotëroni të drejtën ose miratimin ligjor për t’i riprodhuar.
3.	Kufizimet
Përveçse në masën që ligji i detyrueshëm vendor kërkon që të mund të veproni kështu, ju nuk u lejohet (i) të kundër-inxhinieroni, të prodhoni kodin burimor, të zbërtheni ose të përpiqeni me ndonjë mënyrë tjetër që të zbuloni kodin burimor ose algoritmet e SHËRBIMIT; (ii) të modifikoni ose të pa-aftësoni ndonjë funksionaitet të SHËRBIMIT; (iii) të dublikoni dhe/ose të krijoni vepra derivative në bazë të SHËRBIMIT; (iv) të merrni me qira, të jepni me qira, të jepni hua, të nën-licenconi ose të ofroni shërbime tregtare hostimi nëpërmjet SHËRBIMIT; (v) të shkelni të drejtat tona të pronësisë intelektuale ose ato të ndonjë pale të tretë në lidhje me përdorimin prej jush të SHËRBIMIT (në atë masë që ky përdorim nuk licencohet nga kjo KESH); (vi) të përdorni SHËRBIMIN në ndonjë mënyrë të paligjshme, për ndonjë synim të paligjshëm ose në ndonjë mënyrë që bie ndesh me këtë KESH, ose të veproni në mënyrë mashtruese ose keqdashëse, për shembull, duke hakuar ose duke futur kod dëmtues, përfshirë viruset ose të dhëna dëmtuese, në SHËRBIM ose në ndonjë sistem operativ; (vii) të përdorni SHËRBIMIN në një mënyrë që mund të dëmtojë, paaftësojë, mbingarkojë, cenojë ose komprometojë sistemet ose sigurinë tonë ose të ndërhyjë me përdoruesit e tjerë; (viii) të mblidhni ose të vjelni informacion ose të dhëna nga SHËRBIMI ose sistemet tona ose të përpiqeni të deshifroni ndonjë transmetim drejt serverëve ose prej serverëve që e ofrojnë SHËRBIMIN; dhe (ix) ta përdorni SHËRBIMIN për të ngacmuar, kërcënuar ose dëmtuar ndonjë person tjetër dhe/ose për të shkelur privatësinë ose të drejtën e tyre për nder.
4.	Përditësimi, ndryshimi ose pezullimi i SHËRBIMIT
Samsung mundet, në çdo kohë, të ofrojë ose të vërë në dispozicion përditësime ose përmirësime të SHËRBIMIT (“Përditësime”), duke përfshirë, por pa u kufizuar, ndreqjen e problemeve, përmirësie të shërbimit, veçorive të reja, heqje funksionalitetesh ekzistuese ose modifikime të SHËRBIMIT. Megjithatë, e keni të qartë dhe pranoni se Samsung nuk është i detyruar t’ju ofrojë Përditësime.. Përditësimet do të qeverisen nga këto KESH, përveçse kur me këto përditësime ofrohen terma dhe kushte më vete, në të cilin rast, ato terma dhe kushte të veçanta do të qeverisin Përditësimet. Përditësimet për softuerin e sigurisë ose ndreqje gabimesh kritike ose Përditësime të tjera të rëndësishme mund të shkarkohen dhe të instalohen automatikisht, për arsye se është e rëndësishme që Përditësimet të vihen në zbatim pa vonesë, për mbrojtjen tuaj dhe të përdoruesve të tjerë.
Në atë masë që lejohet nga ligji i zbatueshëm, Samsung shprehimisht rezervon të drejtën për të ndryshuar, pezulluar, hequr, kufizuar përdorimin e, ose çaktivizuar aksesin ndaj SHËRBIMIT ose ndonjë pjesë të tij vetëm me lajmërim paraprak. 
5.	Shërbime dhe materiale nga palë të treta 
Mund të vihen në dispozicion, nëpërmjet SHËRBIMIT, edhe shërbime dhe/ose materiale nga palë të treta. Në atë masë që lejohet nga ligji, Samsung nuk jep asnjë garanci, kushtëzim a deklaratë në lidhje me shërbimet ose materialet nga palë të treta në asnjë aspekt, duke përfshirë, por pa u kufizuar, cilësinë, saktësinë, efektshmërinë, mungesën e viruseve, mos-shkeljen e të drejtave nga palë të treta dhe përputhshmërinë me ligjet ose rregulloret e zbatueshme. Përdorimi i shërbimeve dhe materialeve nga palë të treta mund të qeveriset nga termat e përdorimit, marrëveshja e licencës, politika e privatësisë ose çdo marrëveshje e ngjashme e ofruesit si palë e tretë. SHËRBIMI mund t‘u nënshtrohen licencave me burim të hapur (open source), ku termat e këtyre licencave burimi të hapur mund të kenë përparësi ndaj kushteve të këtij KESH për sa i përket asaj pjese të SHËRBIMIT.
6.	Mbledhja dhe përdorimi i të dhënave
Samsung dhe/ose palët e besuara nga Samsung mund të mbledhin dhe të përdorin informacion të nevojshëm për të ofruar SHËRBIMIN dhe Përditësimet, si dhe të përmirësojnë ose fuqizojnë SHËRBIMIN. Në çdo kohë, informacioni juaj do të trajtohet në përputhje me legjislacionin e zbatueshëm dhe Politikën e Privatësisë globale të Samsung, e cila mund të konsultohet në http://account.samsung.com/membership/pp.
7.	Aksesi në të dhënat 
Disa funksionalitete të SHËRBIMIT mund të kërkojnë që pajisja juaj celulare të ketë akses në Internet dhe mund të u nënshtrohet kufizimeve të imponuara prej rrjetit tuaj ose ofruesit të shërbimit të Internetit. SHËRBIMI mund të kërkojë akses në Internet nëpërmjet rrjetit tuaj të të dhënave, gjë që mund të sjellë shpenzime shtesë në varësi të planit tuaj të pagesës. Veç kësaj, përdorimi nga ana juaj i disa funksionaliteteve të SHËRBIMIT mund të ndikohet nga përshtatshmëria dhe performanca e harduerit të pajisjes tuaj ose aksesit në të dhënat. Shprehimisht e keni të qartë dhe pranoni se Samsung nuk mban përgjegjësi për përdorshmërinë dhe gatishmërinë e rrjetit të së dhënave dhe/ose aksesin në të dhënat.

8.	Përputhshmëria me legjislacionin
Miratoni dhe pajtoheni që të respektoni të gjitha ligjet dhe rregulloret në fuqi gjatë përdorimit të SHËRBIMIT, duke përfshirë, por pa u kufizuar, të gjitha ligjet dhe rregulloret në fuqi të kufizimit të eksporteve. 
9.	Ndërprerja
Këto KESH mbeten në fuqi derisa të ndërpriten. Mund t‘i ndërprisni këtë KESH në çdo kohë duke ndaluar së përdoruri SHËRBIMIN dhe duke çinstaluar, fshirë, dhe, nëse aplikohet, duke kthyer të gjithë softuerin, dokumentacionin, dhe materiale të tjera të ofruara nga Samsung, duke përfshirë kopje të mundshme rezervë.. Në qoftë se nuk i respektoni këto KESH, të drejtat tuaja në bazë të këtyre KESH do të ndërpriten automatikisht, pa lajmërim nga Samsung. Kur të ndërpritet kjo KESH (ose atëherë kur Samsung të ketë ndërprerë KESH, menjëherë sapo të merrni vesh për këtë ndërprerje), duhet të ndaloni menjëherë së përdoruri SHËRBIMIN. Për hir të qartësisë, Samsung mund t’i ndërpresë në çdo kohë këtë KESH dhe SHËRBIMIN me tridhjetë (30) ditë lajmërim paraprak (p.sh. përmes uebsajtit të shërbimit, një dritareje kërcyese brenda aplikacionit, E-postës etj.).
10.	Mohimi i garancisë
NË MASËN MAKSIMALE TË LEJUAR NGA LEGJISLACIONI NË FUQI, SHËRBIMI OFROHET “SIÇ ËSHTË” DHE “SIÇ DISPONOHET”, PA NDONJË GARANCI OSE KUSHTE KONTRAKTUALE TË ASNJË LLOJI NGA SAMSUNG, QOFTË SHPREHIMISHT QOFTË TË NËNKUPTUAR. NË MASËN MAKSIMALE TË LEJUAR NGA LEGJISLACIONI NË FUQI, SAMSUNG MOHON ÇDO GARANCI OSE TERMA TË TJERA TË SHPREHURA, TË NËNKUPTUARA OSE LIGJORE, DUKE PËRFSHIRË, POR PA U KUFIZUAR NË, GARANCITË E NËNKUPTUARA OSE TERMAT E TREGTUESHMËRISË, CILËSISË SË KËNAQSHME, PËRSHTATSHMËRISË PËR NJË QËLLIM TË CAKTUAR, BESUESHMËRISË OSE DISPONUESHMËRISË, SAKTËSISË, MUNGESËS SË VIRUSEVE, POSEDIMIN E QETË, MOSSHKELJEN E TË DREJTAVE TË PALËVE TË TRETA OSE SHKELJE TË TJERA TË TË DREJTAVE. DISA JURIDIKSIONE NUK LEJOJNË PËRJASHTIME OSE KUFIZIME TË GARANCIVE TË NËNKUPTUARA, KËSHTU QË PËRJASHTIMET OSE KUFIZIMET E MËSIPËRME MUND TË MOS ZBATOHEN PËR JU. ASNJË KËSHILLË OSE INFORMACION, QOFTË ME GOJË APO ME SHKRIM, I MARRË NGA JU PREJ SAMSUNG-UT OSE FILIALEVE TË TIJ, NUK DO TË NDRYSHOJË KËTË MOHIM TË GARANCISË NË LIDHJE ME SHËRBIMIN, OSE TË KRIJOJË NDONJË GARANCI TË ÇDO LLOJI NGA SAMSUNG. 
PA E KUFIZUAR MOHIMIN E MËPARSHËM TË PËRGJEGJËSISË DHE NË MASËN MAKSIMALE TË LEJUAR NGA LIGJI I ZBATUESHËM, SAMSUNG NUK PËRFAQËSON, GARANTON OSE JEP GARANCI SE SHËRBIMI OSE MATERIALET NË TË DO TË MUND (i) TË FUNKSIONOJNË NË MËNYRË TË PANDËRPRERË, TË PËRPIKTË, TË SIGURT OSE PA GABIME; (ii) GJITHNJË DO TË JENË TË DISPONUESHME OSE NUK DO TË KENË ASNJË PËRBËRËS TË DËMSHËM OSE GABIM (iii) TË JENË TË SIGURTA OSE IMUNE (PËRFSHI MATERIALET QË TË JEPEN TY OSE INFORMACIONIN QË TI KE DHËNË) NGA AKSESI I PAAUTORIZUAR OSE (iv) TË JENË TË SAKTA, TË PLOTA OSE TË BESUESHME, QË CILËSIA E SHËRBIMIT TË JETË PËR TY E KËNAQSHME OSE QË GABIMET TË NDREQEN.

11.	Kufizimi i përgjegjësisë
11.1 SAMSUNG dhe ju nuk e kufizoni dhe as e përjashtoni përgjegjshmërinë për çdo lloj humbje ose dëmi, për të cilat përgjegjshmëria nuk mund të përjashtohet ose të kufizohet sipas legjislacionit në fuqi, në atë masë që ligjet në fuqi nuk e lejojnë këtë lloj përjashtimi ose kufizimi, ose në atë masë që një gjykatë ose një juridiksion kompetent vlerëson se ky përjashtim ose kufizim do të ishte i paefektshëm sipas legjislacionit në fuqi. 
11.2 Deri në maksimumin e lejuar nga ligji i zbatueshëm, SAMSUNG nuk do të mbajë përgjegjësi për humbje, dëme ose zhdëmtime sipas kontratës (përfshi neglizhencën), ligje ose detyrime nga palë të treta (përfshi ankime për “kundërvajtje” dhe neglizhencë) ose detyrime ligjore ose me ndonjë bazë tjetër ligjore çfarëdo, edhe sikur SAMSUNG të ishte lajmëruar në mënyrë specifike për rrezikun e një humbje të tillë (i) kur humbja është e tërthortë, incidentale, e veçantë, rrjedhimore ose përfshin dëme shembullore ose ndëshkimore, ose (ii) për çdo humbje në fitime, në tregti, në mundësi, në të dhëna ose (iii) lidhur me gabime, mungesa ose ndërprerje, viruse kompjuterike, probleme të lidhjes ose të lidhshmërisë ose shpenzime të rrjetit. 
11.3 Deri në maksimumin e lejuar nga ligji i zbatueshëm, përgjegjësia financiare gjithsej e SAMSUNG ndaj jush që rrjedh nga ose në lidhje me këtë KESH, SHËRBIMI ose çështjet që kanë lidhje nuk do të kapërcejnë shumën që i paguat SAMSUNG ose filialit të SAMSUNG posaçërisht për këtë SHËRBIM. 

11.4 Miratoni se dispozitat 10 dhe 11 më lart janë të arsyeshme, në kontekstin e përfitimeve që ofrojnë Shërbimet dhe se do t’i pranoni rreziqet e tilla dhe/ose do të siguroheni për to. 
11.5 ËSHTË THELBËSORE QË TË KRIJONI NJË KOPJE REZERVË TË TË DHËNAVE TUAJA NË PAJISJE PARA SE TË PËRDORNI SHËRBIMET PËR TË SHMANGUR HUMBJEN E TË DHËNAVE. SHPREHIMISHT E KENI TË QARTË DHE E PRANONI SE SAMSUNG NUK MBAN PËRGJEGJËSI PËR NDONJË HUMBJE TË DHËNASH QË SHKAKTOHET NGA PËRDORIMI I SHËRBIMIT.
12.	Zhdëmtimi
Teksti i mëposhtëm vlen vetëm nëse e përdorni SHËRBIMIN si pjesë të biznesit, tregtisë ose profesionit tuaj: Pranoni të zhdëmtoni, të mbroni dhe të çlironi SAMSUNG, kontraktorët, punonjësit dhe agjentët e tij nga përgjegjësia për çdo kërkesë, humbje, dëm dhe/ose zhdëmtim (përfshi tarifat dhe shpenzimet me natyrë ligjore) që mund të rrjedhin nga përdorimi juaj i paligjshëm i SHËRBIMIT, shkelja nga ana juaj e të drejtave të çdo pale të tretë ose çdo shkelja e këtyre KESH.
13.	Legjislacioni në fuqi
Këto KESH rregullohen me ligje të juridiksionit të vendit ku banoni, pavarësisht nga konfliktet përkatëse midis dispozitave ligjore. Këto KESH nuk do të rregullohen me Konventë të OKB-së për Kontratat për Shitjen Ndërkombëtare të Mallrave, zbatimi i të cilës është përjashtuar shprehimisht. 
14.	Zgjidhja e mosmarrëveshjeve 
Në qoftë se jeni konsumator (dhe atje ku ky term nuk është përcaktuar ndryshe nga legjislacioni vendas, kjo nënkupton që “nuk po e përdorni SHËRBIMIN si pjesë të biznesit, tregtisë ose profesionit tënd”) atëherë gjykatat në vendin ku jetoni kanë juridiksion jo-ekskluziv që të dëgjojnë dhe të marrin vendim për çdo mosmarrëveshje, konflikt ose mospajtim që mund të dalë nga këto KESH ose nga SHËRBIMI. Në qoftë se nuk jeni klient, nëse ndodh që të lindë ndonjë mosmarrëveshje, konflikt ose mospajtim nga këta Terma Shërbimi ose përdorimi nga ana juaj i SHËRBIMIT nuk zgjidhet në mënyrë jashtëgjyqësore, ajo do t’i nënshtrohet procedurës së arbitrazhit sipas rregullave të arbitrazhit të Dhomës Ndërkombëtare të Tregtisë në vendin e të paditurit. Pavarësisht nga sa më sipër, Samsung mund të paraqesë kërkesë për masa sigurie (ose një lloj të barasvlefshëm të mjetit urgjent ligjor) pranë çfarëdo gjykate të juridiksionit kompetent. Seancat e arbitrazhit do të zhvillohen në anglisht.
15.	Ankesa
Nëse dëshironi të paraqisni një ankesë lidhur me këtë KESH, ju lutemi na kontaktoni në:
https://www.samsung.com/global/galaxy/apps/samsung-members/
16.	Marrëveshja e plotë
Këto KESH janë marrëveshja e plotë midis jush dhe Samsung në lidhje me SHËRBIMIN dhe shfuqizojnë të gjitha komunikimet, propozimet dhe deklaratat e mëparshme ose të njëkohshme, me gojë ose me shkrim, në lidhje me SHËRBIMIN dhe çdo çështje tjetër të mbuluar nga këto KESH. Nëse ndonjë dispozitë e këtyre KESH shpallet nul, e pavlefshme, e pazbatueshme, ose e paligjshme, dispozitat e tjera do të vazhdojnë të mbesin në fuqi të plotë dhe të prodhojnë efekt.
17.	Asnjë heqje dorë
Nëse Samsung nuk arrin të imponojë, në çdo kohë, cilëndo nga dispozitat e këtij KESH, ose nëse Samsung nuk arrin të sigurojë prej jush respektimin, në çdo kohë, të cilësdo prej dispozitave të këtij KESH, kjo nuk duhet të interpretohet kurrsesi si një heqje dorë, në të tashmen ose në të ardhmen, nga këto dispozita, dhe as do të cenojë, në ndonjë mënyrë, të drejtën e Samsung për të imponuar dispozita të tilla më pas. Heqja shprehimisht dorë prej Samsung nga ndonjë dispozitë, kusht a kërkesë e këtij KESH nuk do të përbëjë heqje dorë nga asnjë detyrim në të ardhmen për t’u pajtuar me një dispozitë, kusht ose kërkesë të tillë.
18.	Mbijetesa
Pjesët 2, 10, 11 dhe 12 të këtij KESH dhe çdo dispozitë tjetër që, për natyrën e saj, duhet të vazhdojë të mbetet në fuqi, do t’u mbijetojnë skadimit ose ndërprerjes së parakohshme të këtij KESH dhe do të mbeten në fuqi dhe detyruese.
19.	Titujt
Titujt në këtë KESH janë vetëm për qëllime të referimit dhe nuk do të ndikojnë mbi kuptimin ose interpretimin e këtij KESH.

[20/10/2021]
