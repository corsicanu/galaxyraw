[Expert RAW] SZOLGÁLTATÁSI FELTÉTELEK
FONTOS – FIGYELMESEN OLVASSA EL. JELEN SZOLGÁLTATÁSI FELTÉTELEK („SZF”) JOGI MEGÁLLAPODÁSNAK MINŐSÜLNEK ÖN ÉS A SAMSUNG ELECTRONICS CO., LTD. ÉS ANNAK TÁRSVÁLLALATAI (EGYÜTTESEN: „SAMSUNG”) KÖZÖTT A [Expert RAW] ALKALMAZÁS ÉS ANNAK A SAMSUNG, TÁRSVÁLLALATAI, HARMADIK FÉL BESZÁLLÍTÓI ÉS/VAGY LICENCADÓI ÁLTAL BIZTOSÍTOTT BÁRMELY VONATKOZÓ SZOFTVERÉRE VAGY DOKUMENTÁCIÓJÁRA (EGYÜTTESEN: A „SZOLGÁLTATÁS”) VONATKOZÓAN. A JELEN SZF ELFOGADÁSÁVAL MAGÁRA NÉZVE KÖTELEZŐ ÉRVÉNYŰNEK FOGADJA EL A JELEN SZF-ET. HA NEM FOGADJA EL AZ SZF-ET, AKKOR NE TELEPÍTSE VAGY HASZNÁLJA A SZOLGÁLTATÁST. HA A SAMSUNG MÓDOSÍTJA A JELEN SZOLGÁLTATÁSI FELTÉTELEKET, AKKOR A SAMSUNG FRISSÍTENI FOGJA AZ ÍGY FELÜLVIZSGÁLT SZOLGÁLTATÁSI SZERZŐDÉST, ÉS ÉRTESÍTENI FOGJA ÖNT, MIELŐTT LÉNYEGI VÁLTOZTATÁST ESZKÖZÖL EZEKEN A SZOLGÁLATÁSI FELTÉTELEKEN. AMENNYIBEN ÖN NEM FOGADJA EL AZ ILYEN MÓDOSÍTÁSOKAT, BÁRMIKOR FELHAGYHAT A SZOLGÁLTATÁS HASZNÁLATÁVAL, ÉS ELTÁVOLÍTHATJA AZT, A SZOLGÁLTATÁS TOVÁBBI HASZNÁLATA AZONBAN ÚGY TEKINTENDŐ, HOGY ÖN MEGÉRTETTE ÉS ELFOGADJA A MÓDOSÍTÁSOKAT.

A SZOLGÁLTATÁS LEÍRÁSA
A jelen SZOLGÁLTATÁS funkciói segítségével továbbfejlesztett RAW formátumban készíthet képeket, illetve megtekinthet és megoszthat tartalmakat.
* Kérjük, ügyeljen rá, hogy előfordulhat, hogy a jelen SZOLGÁLTATÁS segítségével készített képek nem nyílnak meg olyan más eszközökön vagy szolgálatásokon, amelyek nem támogatják a jelen SZOLGÁLTATÁS funkcióit.
* Kérjük, ne feledje, hogy ha olyan zárt vagy föld alatti térben használja a jelen SZOLGÁLTATÁST, ahol a GPS-vétel nem megfelelő, akkor a helycímkék helytelenül kerülhetnek rögzítésre.

1.	Licenc biztosítása
Ön a jelen SZF értelmében korlátozott, nem kizárólagos és visszavonható licencet kap a SZOLGÁLTATÁS telepítésére, elérésére és használatára. A SZOLGÁLTATÁS vagy annak Frissítése (meghatározása alább található) által nyújtott szolgáltatások és funkciók bizonyos tényezőktől – ideértve egyebek között az Ön országát, eszközét, operációs rendszerét vagy hálózatüzemeltetőjét – függően eltérőek vagy korlátozottak lehetnek, előzetes értesítés biztosítása mellett. Amennyiben Ön még nem töltötte be a 18. életévét, úgy kizárólag akkor fogadhatja el a jelen SZF-et, és használhatja a SZOLGÁLTATÁST, ha szülője vagy törvényes gyámja megismerte és elfogadta a jelen SZF-ben foglalt használati feltételeket. Amennyiben Ön egy 18 év alatti személy (a továbbiakban: „Kiskorú személy”) szülőjeként vagy gyámjaként engedélyezi a Kiskorú személy számára a SZOLGÁLTATÁS használatát, akkor Ön elfogadja a következőket: (i) felügyeli a SZOLGÁLTATÁS Kiskorú személy általi használatát; (ii) minden kockázatot vállal a SZOLGÁLTATÁS Kiskorú személy általi használatával kapcsolatban; (iii) a jogszabályok által megengedett mértékben vállalja a SZOLGÁLTATÁS Kiskorú személy általi használatából eredő valamennyi felelősséget; (iv) gondoskodik a Kiskorú személy által küldött valamennyi információ pontosságáról és megbízhatóságáról; továbbá (v) vállalja a felelősséget, és önmagára nézve kötelező érvényűnek fogadja el a jelen SZF-et a SZOLGÁLTATÁS Kiskorú személy általi hozzáférésével és használatával kapcsolatban. Ön kifejezetten elfogadja, hogy a Samsung a SZOLGÁLTATÁS Kiskorú gyermek általi használatából eredő minden felelősséget elhárít.
Ön kifejezetten tudomásul veszi és vállalja, hogy a SZOLGÁLTATÁST a saját kizárólagos kockázatára használja, továbbá hogy Önt terheli a nem kielégítő minőség, teljesítmény, pontosság és törekvések miatti teljes körű kockázat. A SZOLGÁLTATÁS használatával Ön tudomásul veszi és vállalja, hogy a Samsung nem vállal felelősséget semmiféle kapcsolódó harmadik fél által nyújtott termékért és/vagy szolgáltatásért, továbbá nem felelős semmiféle olyan tartalomért, hirdetésért, termékért, szolgáltatásért vagy más anyagért, amely a nevezett harmadik fél által nyújtott szolgáltatásokban található vagy onnan elérhető.

2.	Jogok és tulajdonjog fenntartása
A jelen SZOLGÁLTATÁS harmadik felek által biztosított szoftvert és adatokat tartalmaz. Ön tudomásul veszi, hogy a SZOLGÁLTATÁS a Samsung és licencadói tulajdonát képezi, és azt szerzői jogi és egyéb szellemi tulajdonra vonatkozó jogszabályok és egyezmények védik. A jelen SZF és a SZOLGÁLTATÁS Ön általi használata nem biztosít Önnek tulajdonjogi részesedést a SZOLGÁLTATÁS vonatkozásában, továbbá Ön kizárólag – a jelen SZF rendelkezéseivel összhangban álló – korlátozott, személyre szóló, nem kizárólagos, nem átruházható használati licencet kap, amely visszavonható. Ön nem használhatja a SZOLGÁLTATÁST olyan anyagok reprodukálására, amelyek szerzői jogvédelem alatt állnak, illetve amelyek reprodukálásához nem rendelkezik jogosultsággal vagy törvényes jóváhagyással.
3.	Korlátozások
Önnek tilos – kivéve amennyiben ezeket a kötelező erejű helyi jogszabályok megkövetelik Öntől – (i) a SZOLGÁLTATÁST visszafejteni, visszafordítani, belső felépítését elemezni vagy bármilyen egyéb módon megkísérelni a forráskódja vagy algoritmusai felfedését; (ii) módosítani vagy működésképtelenné tenni a SZOLGÁLTATÁS bármely funkcióját; (iii) származékos művet létrehozni a SZOLGÁLTATÁS alapján; (iv) a SZOLGÁLTATÁST kölcsönadni, bérbe adni, lízingelni, allicencbe adni vagy kereskedelmi szoftverbefogadási (hosting) szolgáltatást nyújtani a segítségével; (v) a SZOLGÁLTATÁS Ön általi használatával összefüggésben megsérteni a Samsung vagy bármely harmadik fél szellemi tulajdonra vonatkozó jogait (hacsak a jelen SZF nem engedélyezi az ilyen használatot); (vi) bármilyen jogellenes módon, bármilyen jogellenes célra vagy bármilyen olyan módon úgy használni a SZOLGÁLTATÁST, amely ellentétes a jelen SZF-fel, illetve csalárd módon vagy ártó szándékkal eljárni, például a SZOLGÁLTATÁST vagy bármilyen operációs rendszert feltörni, vagy abba rosszindulatú kódot, például vírust vagy káros adatokat tenni; (vii) olyan módon használni a SZOLGÁLTATÁST, amely károsíthatja, működésképtelenné teheti, túlterhelheti, gyengítheti vagy veszélyeztetheti a rendszereinket vagy védelmünket, illetve megzavarhat más felhasználókat; (viii) bármilyen információt vagy adatot gyűjteni a SZOLGÁLTATÁSBÓL vagy rendszereinkből, illetve kísérletet tenni a SZOLGÁLTATÁST működtető szerverek felé és felől történő bármilyen átvitel visszafejtésére; továbbá (ix) a SZOLGÁLTATÁST más személyek zaklatására, fenyegetésére vagy megsértésére és/vagy az adatvédelemhez vagy méltósághoz való joguk megsértésére használni.
4.	A SZOLGÁLTATÁS frissítése, módosítása vagy felfüggesztése
A Samsung bármikor frissítéseket bocsáthat rendelkezésre vagy tehet elérhetővé a SZOLGÁLTATÁSHOZ (a továbbiakban: „Frissítések”), ideértve többek között a hibajavításokat, a szolgáltatásbővítéseket, új funkciók hozzáadását vagy meglévők törlését, illetve a SZOLGÁLTATÁS módosítását. Ugyanakkor Ön tudomásul veszi és elfogadja, hogy a Samsung nem köteles Frissítéseket biztosítani az Ön számára. A Frissítéseket a jelen SZF szabályozza, hacsak a Frissítésekhez nem tartoznak külön használati feltételek; utóbbi esetben ezen külön használati feltételek szabályozzák a Frissítéseket. Az eszköz automatikusan letöltheti és telepítheti a biztonsági szoftver Frissítéseit, a kritikus hibajavításokat és az egyéb fontos Frissítéseket, mivel az ilyen Frissítések időben történő fogadása fontos az Ön és más felhasználók védelme szempontjából.
A Samsung az alkalmazandó jog által lehetővé tett mértékig kifejezetten fenntartja magának a jogot arra, hogy a SZOLGÁLTATÁST vagy annak bármely részét előzetes értesítéssel módosítsa, felfüggessze, eltávolítsa, korlátozza a használatát, vagy letiltsa a hozzáférést. 
5.	Harmadik fél szolgáltatások és tartalmak 
A SZOLGÁLTATÁS révén Önnek harmadik felek szolgáltatásai és/vagy tartalmai is rendelkezésére állhatnak. A Samsung a jogszabályok által lehetővé tett mértékben kizár minden szavatosságot, feltételt vagy felelősségvállalást harmadik felek szolgáltatásait és tartalmait illetően, beleértve egyebek között azok minőségét, pontosságát, hatékonyságát és vírusmentességét, továbbá a harmadik felek jogainak sértetlenségét, valamint az alkalmazandó jogszabályoknak vagy előírásoknak való megfelelőségét. A harmadik felek szolgáltatásainak és tartalmainak használatát az ilyen harmadik fél szolgáltató használati feltételei, licencszerződése, adatvédelmi szabályzata vagy egyéb, hasonló megállapodása szabályozhatja. A SZOLGÁLTATÁSRA nyílt forráskódú szoftverek licencei vonatkozhatnak, amely esetben a nyílt forráskódú szoftverek licenceinek feltételei a SZOLGÁLTATÁS ezen részét illetően elsőbbséget élvezhetnek a jelen SZF használati feltételeivel szemben.
6.	Adatok gyűjtése és felhasználása
A Samsung és/vagy a Samsung által megbízott felek gyűjthetik és használhatják a SZOLGÁLTATÁS és a Frissítések rendelkezésre bocsátásához, illetve a SZOLGÁLTATÁS tökéletesítéséhez és fejlesztéséhez szükséges adatokat. Az adatok kezelése mindenkor az alkalmazandó jogszabályok és a Samsung globális Adatvédelmi szabályzata alapján történik, amely megtekinthető a http://account.samsung.com/membership/pp címen.
7.	Adathozzáférés 
A SZOLGÁLTATÁS bizonyos funkciói működéséhez a mobileszköznek internet-hozzáféréssel kell rendelkeznie, és ezekre a hálózat- vagy internetszolgáltató korlátozásai vonatkozhatnak. A SZOLGÁLTATÁS adathálózaton keresztüli hozzáférést igényelhet, amely előfizetési csomagjától függően további költségekkel járhat. Emellett a SZOLGÁLTATÁS egyes funkciói által nyújtott élményt befolyásolhatja az Ön eszközébe beépített hardver vagy az adathozzáférés alkalmassága és teljesítménye. Ön kifejezetten tudomásul veszi és elfogadja, hogy a Samsung nem vállal felelősséget az adathálózat rendelkezésre állásáért és gyorsaságáért és/vagy az adathozzáférésért.

8.	Jogszabályoknak való megfelelés
Ön tudomásul veszi és elfogadja, hogy a SZOLGÁLTATÁS használatakor minden alkalmazandó jogszabályt és előírást be kell tartania, beleértve többek között az exportkorlátozásra vonatkozó valamennyi alkalmazandó jogszabályt és előírást. 
9.	Felmondás
A jelen SZF a megszűnéséig hatályos marad. Ön bármikor felmondhatja a jelen SZF-et azáltal, hogy abbahagyja a SZOLGÁLTATÁS használatát, továbbá eltávolítja, törli és adott esetben visszaszolgáltatja a Samsung által biztosított valamennyi kapcsolódó szoftvert, dokumentációt és egyéb anyagot, a biztonsági másolatokat is beleértve. Amennyiben nem tesz eleget a jelen SZF rendelkezéseinek, akkor a jelen SZF alapján Önt megillető jogok a Samsung általi külön értesítés nélkül automatikusan megszűnnek. A jelen SZF megszűnésével (vagy ha a Samsung megszünteti az SZF-et, e megszüntetésről való tudomásszerzést követően) Ön haladéktalanul köteles befejezni a SZOLGÁLTATÁS mindennemű használatát. Az egyértelműség kedvéért: a Samsung bármikor megszüntetheti a jelen SZF-et és a SZOLGÁLTATÁST az Önnek küldött harminc (30) napos előzetes értesítéssel (pl. a szolgáltatás webhelyén, felugró alkalmazásértesítéssel, e-mailben vagy egyéb módon).
10.	Szavatosságra vonatkozó jogi nyilatkozat
A SAMSUNG AZ ALKALMAZANDÓ JOGSZABÁLYOK ÁLTAL MEGENGEDETT LEGTELJESEBB MÉRTÉKIG, BÁRMILYEN KIFEJEZETT VAGY VÉLELMEZETT SZAVATOSSÁGVÁLLALÁS NÉLKÜL, „ADOTT ÁLLAPOTÁBAN” ÉS „AHOGY ELÉRHETŐ” ALAPON NYÚJTJA A SZOLGÁLTATÁST. A SAMSUNG AZ ALKALMAZANDÓ JOGSZABÁLYOK ÁLTAL MEGENGEDETT LEGTELJESEBB MÉRTÉKIG KIZÁR MINDENNEMŰ KIFEJEZETT, VÉLELMEZETT VAGY JOGSZABÁLYON ALAPULÓ SZAVATOSSÁGOT, ILLETVE EGYÉB FELTÉTELT, IDEÉRTVE EGYEBEK KÖZÖTT A FORGALOMKÉPESSÉGRE, A KIELÉGÍTŐ MINŐSÉGRE, AZ ADOTT CÉLNAK VALÓ MEGFELELÉSRE, A MEGBÍZHATÓSÁGRA VAGY RENDELKEZÉSRE ÁLLÁSRA, A PONTOSSÁGRA, A VÍRUSMENTESSÉGRE, A ZAVARTALAN FELHASZNÁLÓI ÉLMÉNYRE, A HARMADIK FELET ILLETŐ JOGOK MEGSÉRTÉSÉNEK KIZÁRÁSÁRA ÉS AZ EGYÉB JOGSÉRTÉS-MENTESSÉGRE VONATKOZÓ, VÉLELMEZETT SZAVATOSSÁGVÁLLALÁSOKAT VAGY FELTÉTELEKET. BIZONYOS JOGHATÓSÁGOK NEM TESZIK LEHETŐVÉ A VÉLELMEZETT SZAVATOSSÁGOK KIZÁRÁSÁT VAGY KORLÁTOZÁSÁT; ILYEN ESETBEN A FENTI KIZÁRÁSOK VAGY KORLÁTOZÁSOK NEM VONATKOZNAK ÖNRE. A SAMSUNGTÓL VAGY TÁRSVÁLLALKOZÁSAITÓL KAPOTT SEMMIFÉLE SZÓBELI VAGY ÍRÁSBELI TANÁCSADÁS VAGY TÁJÉKOZTATÁS NEM MINŐSÜL A SZOLGÁLTATÁSSAL KAPCSOLATOS SZAVATOSSÁGRA VONATKOZÓ JOGI NYILATKOZAT SAMSUNG RÉSZÉRŐL TÖRTÉNŐ MÓDOSÍTÁSÁNAK, SEM A SAMSUNG ÁLTAL LÉTREHOZOTT BÁRMELY JELLEGŰ SZAVATOSSÁGVÁLLALÁSNAK. 
A FENTI JOGI NYILATKOZAT KORLÁTOZÁSA NÉLKÜL ÉS AZ ALKALMAZANDÓ JOGSZABÁLYOK ÁLTAL MEGENGEDETT LEGTELJESEBB MÉRTÉKIG A SAMSUNG NEM VÁLLAL FELELŐSSÉGET AZÉRT, ÉS NEM SZAVATOLJA VAGY GARANTÁLJA AZT, HOGY A SZOLGÁLTATÁS VAGY AZ ABBAN TALÁLHATÓ TARTALMAK (i) MŰKÖDÉSE BIZTONSÁGOS, MEGSZAKÍTÁS-, KÉSEDELEM- ÉS HIBAMENTES LESZ; (ii) MINDIG ELÉRHETŐK ÉS KÁROS ÖSSZETEVŐKTŐL ÉS HIBÁKTÓL MENTESEK; (iii) BIZTONSÁGOSAK ÉS VÉDETTEK A JOGOSULATLAN HOZZÁFÉRÉSSEL SZEMBEN (BELEÉRTVE AZ ÖNNEK BIZTOSÍTOTT TARTALMAKAT ÉS AZ ÖN ÁLTAL MEGADOTT ADATOKAT); TOVÁBBÁ HOGY (iv) PONTOSAK, HIÁNYTALANOK VAGY MEGBÍZHATÓAK, VALAMINT HOGY A SZOLGÁLTATÁS MINŐSÉGE KIELÉGÍTŐ AZ ÖN SZÁMÁRA, ÉS A HIBÁKAT KIJAVÍTJÁK.

11.	Felelősség korlátozása
11.1 Sem a SAMSUNG, sem Ön nem korlátozhatja vagy zárhatja ki a felelősséget semmiféle olyan veszteséggel vagy káreseménnyel kapcsolatban, amellyel kapcsolatban az alkalmazandó jogszabályok szerint nem korlátozható vagy nem zárható ki a felelősség, amennyiben az alkalmazandó jogszabályok tiltják az ilyen kizárást vagy korlátozást, illetve amennyiben valamely illetékességgel rendelkező bíróság úgy ítéli meg, hogy az ilyen kizárás vagy korlátozás az alkalmazandó jogszabályok szerint érvénytelen lenne. 
11.2 Az alkalmazandó jogszabályok által megengedett legteljesebb mértékig a SAMSUNG nem vállal felelősséget semmiféle veszteségért, kárért, illetve szerződésen (a gondatlanságot is ideértve), jogszabályokon, harmadik felekkel szembeni kötelezettségen (ideértve a „szerződésen kívüli károkozásból” és a gondatlanságból eredő követeléseket), jogszabályon alapuló kötelezettségen vagy bármilyen egyéb jogcímen alapuló felelősségért, amennyiben (i) a veszteség közvetett, véletlenszerű, különleges vagy járulékos, illetve ha megtorló vagy büntető kártérítésről van szó; illetve (ii) bármilyen nyereségelmaradásról, üzlet elmaradásáról, lehetőség elvesztéséről vagy adatvesztésről van szó; vagy (iii) az hibákkal, hiányosságokkal vagy megszakításokkal, számítógépes vírusokkal, kapcsolódási vagy kapcsolati problémákkal vagy hálózati díjakkal függ össze; még abban az esetben sem, ha a SAMSUNG kifejezetten tájékoztatást kapott az ilyen veszteség lehetőségének kockázatáról. 
11.3 Az alkalmazandó jogszabályok által megengedett legteljesebb mértékig a SAMSUNG a jelen SZF-ből, a SZOLGÁLATÁSBÓL vagy az ezekhez kapcsolódó bármely okból eredő pénzügyi felelőssége nem haladja meg azt az összeget, amelyet Ön a SAMSUNG vagy a SAMSUNG társvállalatának részére kifejezetten a jelen SZOLGÁLTATÁSÉRT cserébe kifizetett. 

11.4 Ön tudomásul veszi, hogy a fenti 10. és 11. pont rendelkezései a Szolgálatások nyújtotta előnyökhöz mérten észszerűek, és Ön ennek megfelelően elfogadja az ilyen kockázatot, és/vagy köteles gondoskodni a megfelelő biztosításról. 
11.5 AZ ADATVESZTÉS MEGAKADÁLYOZÁSA ÉRDEKÉBEN ELENGEDHETETLEN, HOGY A SZOLGÁLTATÁSOK HASZNÁLATA ELŐTT BIZTONSÁGI MÁSOLATOT KÉSZÍTSEN AZ ESZKÖZÉN TALÁLHATÓ ADATOKRÓL. ÖN KIFEJEZETTEN TUDOMÁSUL VESZI ÉS ELFOGADJA, HOGY A SAMSUNG NEM VÁLLAL FELELŐSSÉGET A SZOLGÁLTATÁS HASZNÁLATÁBÓL EREDŐ SEMMIFÉLE ADATVESZTÉSÉRT.
12.	Kártalanítás
A következő szöveg kizárólag akkor alkalmazandó, ha Ön a SZOLGÁLTATÁST üzleti, kereskedelmi vagy szakmai célból veszi igénybe: Ön beleegyezik abba, hogy a SZOLGÁLTATÁS Ön általi használatából, bármely harmadik fél jogainak Ön általi megsértéséből vagy a jelen SZF bármely megsértéséből eredő valamennyi követeléstől, veszteségtől és/vagy felelősségtől (az ügyvédi munkadíjakat és jogi költségeket is beleértve) megvédi és mentesíti, illetve ezekért kártalanítja a SAMSUNG vállalatot, alvállalkozóit, alkalmazottait és képviselőit.
13.	Alkalmazandó jogszabályok
A jelen SZF-re az Ön lakóhelye szerinti joghatóság jogszabályai az irányadók, tekintet nélkül a jogütközésre vonatkozó rendelkezésekre. Az áruk nemzetközi adásvételi szerződéseiről szóló ENSZ-egyezmény alkalmazása a jelen SZF vonatkozásában kifejezetten kizárt. 
14.	Vitarendezés 
Amennyiben Ön fogyasztó (és amennyiben a helyi jogszabályok nem tartalmaznak ettől eltérő meghatározást, tehát Ön „nem üzleti, kereskedelmi vagy szakmai tevékenysége részeként használja a SZOLGÁLTATÁST”), akkor a jelen SZF-ből vagy a SZOLGÁLTATÁSBÓL fakadó minden jogvita, ellentmondás vagy véleménykülönbség tárgyalása és rendezése az Ön lakóhelye szerinti terület bíróságának nem kizárólagos illetékessége alá tartozik. Abban az esetben, ha Ön nem fogyasztó, és a jelen SZF-ből vagy a SZOLGÁLTATÁS Ön általi használatából fakadó jogvita, ellentmondás vagy véleménykülönbség nem rendezhető békés úton, akkor azt a Nemzetközi Kereskedelmi Kamara választottbírósági szabályzata alapján lefolytatott választottbírósági eljárással, az alperes lakhelye szerinti helyen kell rendezni. A Samsung a fentiek ellenére bármely hatáskörrel rendelkező illetékes bírósághoz fordulhat ideiglenes jogorvoslatért (vagy ennek megfelelő gyorsított bírósági beavatkozásért). A választottbírósági eljárást angol nyelven kell lefolytatni.
15.	Panaszok
Ha panaszt szeretne tenni a jelen SZF-fel kapcsolatban, kérjük, vegye fel velünk a kapcsolatot:
https://www.samsung.com/global/galaxy/apps/samsung-members/
16.	A megállapodás teljessége
A jelen SZF képezi a SZOLGÁLTATÁSSAL kapcsolatos teljes megállapodást Ön és a Samsung között, hatályon kívül helyezve a SZOLGÁLTATÁSRA és a jelen SZF hatálya alá tartozó bármely más kérdésre vonatkozó, valamennyi korábbi vagy egyidejű szóbeli vagy írásos tájékoztatást, ajánlatot és felelősségvállalást. Amennyiben a jelen SZF bármely rendelkezését semmisnek, érvénytelennek, végrehajthatatlannak vagy jogellenesnek nyilvánítják, az egyéb rendelkezések továbbra is korlátozás nélkül érvényesek és hatályosak maradnak.
17.	Joglemondás kizárása
Amennyiben a Samsung a jelen SZF valamely rendelkezését bármely időpontban nem tudja végrehajtatni vagy Önnel betartatni, ez semmiképpen sem értelmezhető úgy, hogy a Samsung lemond, illetve a jövőben lemondana az ezen rendelkezésekkel kapcsolatos jogairól, továbbá ez semmiféle módon nem befolyásolja a Samsung jogát arra vonatkozóan, hogy a jövőben végrehajtsa ezen rendelkezéseket. Amennyiben a Samsung kifejezetten lemond a jelen SZF valamely rendelkezéséről, feltételéről vagy követelményéről, az nem minősül az adott rendelkezés, feltétel vagy követelmény jövőbeni teljesítési kötelezettségéről való lemondásnak.
18.	Hatályban maradás
A jelen SZF 2., 10., 11. és 12. pontjai, valamint minden egyéb olyan rendelkezés, amelynek jellegéből adódóan hatályban kell maradnia, a jelen SZF lejárta vagy korábbi megszűnése esetén is hatályos és kötelező erejű marad.
19.	Címsorok
A jelen SZF-ben szereplő címsorok csupán tájékoztatásul szolgálnak, és nem befolyásolják a jelen SZF jelentését vagy értelmezését.

[2021. 10. 20.]
