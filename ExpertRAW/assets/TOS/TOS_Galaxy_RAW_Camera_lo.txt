[Expert RAW] ຂໍ້ກຳນົດການບໍລິການ
ສິ່ງສຳຄັນ – ຈົ່ງອ່ານຢ່າງລະອຽດ. ຂໍ້ກຳນົດການບໍລິການ (“TOS”) ເຫຼົ່ານີ້ແມ່ນຂໍ້ຕົກລົງທາງກົດໝາຍລະຫວ່າງທ່ານ ແລະ SAMSUNG ELECTRONICS CO., LTD. ແລະ ບໍລິສັດໃນເຄືອ (ລວມເຂົ້າກັນເປັນ “SAMSUNG”) ສຳລັບ [Expert RAW] ແລະ ຊອບແວ ຫຼື ເອກະສານທີ່ກ່ຽວຂ້ອງໃດໜຶ່ງ (ເອີ້ນລວມກັນວ່າ “ການບໍລິການ”) ທີ່ສະໜອງໃຫ້ໂດຍ SAMSUNG, ບໍລິສັດໃນເຄືອ ຫຼື ຜູ້ສະໜອງທີ່ເປັນບຸກຄົນທີສາມ ຫຼື ຜູ້ອອກໃບອະນຸຍາດ. ດ້ວຍການຍອມຮັບ TOS ສະບັບນີ້, ທ່ານຕົກລົງທີ່ຈະຜູກມັດກັບ TOS ສະບັບນີ້. ຖ້າທ່ານບໍ່ເຫັນດີກັບ TOS ສະບັບນີ້, ຈົ່ງຢ່າຕິດຕັ້ງ ຫຼື ນຳໃຊ້ການບໍລິການ ດັ່ງກ່າວ. ຖ້າ SAMSUNG ທຳການ ປ່ຽນແປງ TOS ສະບັບນີ້, SAMSUNG ຈະອັບເດດ TOS ທີ່ໄດ້ຮັບການແກ້ໄຂດັ່ງກ່າວ ແລະ ຈະແຈ້ງໃຫ້ທ່ານຊາບກ່ອນທຳການປ່ຽນແປງເນື້ອໃນຂອງ TOS ສະບັບນີ້. ທ່ານອາດຈະຢຸດນຳໃຊ້ ແລະ ຖອນຕິດຕັ້ງ ການບໍລິການໄດ້ທຸກເວລາ ຖ້າທ່ານບໍ່ເຫັນດີກັບການປ່ຽນແປງດັ່ງກ່າວ, ແຕ່ຈະຖືວ່າທ່ານເຂົ້າໃຈ ແລະ ຍອມຮັບການປ່ຽນແປງເຫຼົ່ານີ້ດ້ວຍການສືບຕໍ່ໃຊ້ການບໍລິການ ດັ່ງກ່າວ.

ລາຍລະອຽດການບໍລິການ
ການບໍລິການນີ້ມີຄຸນສົມບັດໃນການຖ່າຍຮູບ ແບບ RAW ທີ່ໄດ້ຮັບການປັບປຸງ, ໄປຈົນເຖິງການເບິ່ງ ແລະ ການແຊຣ໌ເນື້ອໃນ
* ກະລຸນາຮັບຊາບວ່າຮູບທີ່ໄດ້ຖ່າຍດ້ວຍການໃຊ້ການບໍລິການນີ້ອາດຈະບໍ່ເປີດໃນອຸປະກອນ ຫຼື ການບໍລິການທີ່ບໍ່ຮອງຮັບຟັງຊັນຂອງການບໍລິການນີ້.
* ກະລຸນາຮັບຊາບວ່າເວລາໃຊ້ການບໍລິການນີ້ພາຍໃນອາຄານ ຫຼື ໃຕ້ດິນບ່ອນທີ່ການຮັບສັນຍານ GPS ບໍ່ດີ, ແທັກຈຸດທີ່ຕັ້ງ ອາດຖືກບັນທຶກຢ່າງບໍ່ຖືກຕ້ອງ.

1.	ການໃຫ້ໃບອະນຸຍາດ
ພາຍໃຕ້ຂໍ້ກໍານົດແລະເງື່ອນໄຂຂອງ TOS ສະບັບນີ້, ທ່ານໄດ້ຮັບໃບອະນຸຍາດແບບຈໍາກັດ, ບໍ່ສະເພາະ ແລະ ສາມາດຖອນຄືນໄດ້ເພື່ອຕິດຕັ້ງ, ເຂົ້າເຖິງ ແລະ ນໍາໃຊ້ການບໍລິການ ດັ່ງກ່າວ. ບັນດາການບໍລິການ ແລະ ຄຸນສົມບັດທີ່ສະໜອງໃຫ້ໂດຍການບໍລິການ ຫຼື ການອັບເດດ (ກຳນົດໄວ້ຂ້າງລຸ່ມນີ້) ອາດຈະແຕກຕ່າງກັນ ຫຼື ຖືກຈຳກັດ, ດ້ວຍການ ແຈ້ງການໃຫ້ຮູ້ລ່ວງໜ້າ, ຂຶ້ນກັບປັດໄຈບາງປະການ, ເຊິ່ງລວມທັງ ແຕ່ບໍ່ຈຳກັດປະເທດ, ອຸປະກອນ, ລະບົບປະຕິບັດການ ຫຼື ຜູ້ໃຫ້ບໍລິການເຄືອຂ່າຍຂອງທ່ານ. ຍົກເວັ້ນວ່າທ່ານມີອາຍຸ 18 ປິຂຶ້ນໄປ, ທ່ານຈະບໍ່ໄດ້ຮັບອະນຸຍາດໃຫ້ເຂົ້າເຖິງ TOS ຫຼື ນຳໃຊ້ການບໍລິການເຫຼົ່ານີ້ ໄດ້, ນອກຈາກວ່າພໍ່ແມ່ ຫຼື ຜູ້ປົກຄອງທີ່ຖືກຕ້ອງຕາມກົດໝາຍຂອງທ່ານເຂົ້າໃຈ ແລະ ຍິນຍອມຕາມຂໍ້ກຳນົດ ແລະ ເງື່ອນໄຂຂອງ TOS ເຫຼົ່ານີ້. ຖ້າທ່ານເປັນພໍ່ແມ່ ຫຼື ຜູ້ປົກຄອງ ທີ່ອະນຸຍາດໃຫ້ບຸກຄົນອາຍຸຕ່ຳກວ່າ 18 ປີ (“ຜູ້ເຍົາ”) ນຳໃຊ້ການບໍລິການ ເຫຼົ່ານີ້, ທ່ານເຫັນດີ: (i) ໃຫ້ການແນະນຳການນຳໃຊ້ການບໍລິການຂອງຜູ້ເຍົາ; (ii) ຮັບເອົາຄວາມສ່ຽງທັງໝົດທີ່ກ່ຽວຂ້ອງກັບການໃຊ້ການບໍລິການຂອງຜູ້ເຍົາ; (iii) ຍອມຮັບເອົາຄວາມຮັບຜິດຊອບຕ່າງໆທີ່ເກີດຂື້ນຈາກການໃຊ້ການບໍລິການຂອງຜູ້ເຍົາໃນຂອບເຂດທີ່ກົດໝາຍທີ່ບັງຄັບໃຊ້ອະນຸຍາດ; (iv) ຮັບປະກັນຄວາມຖືກຕ້ອງ ແລະ ຄວາມເປັນຈິງຂອງຂໍ້ມູນທັງໝົດທີ່ທ່ານ ຫຼື ຜູ້ເຍົາສົ່ງ; ແລະ (v) ຮັບເອົາຄວາມຮັບຜິດຊອບ ແລະ ຖືກຜູກມັດຕາມຂໍ້ກຳນົດການບໍລິການເຫຼົ່ານີ້ສໍາລັບການເຂົ້າໃຊ້ ແລະ ການໃຊ້ການບໍລິການຂອງຜູ້ເຍົາ. ທ່ານຍອມຮັບຢ່າງຈະແຈ້ງວ່າ Samsung ປະຕິເສດທຸກຄວາມຮັບຜິດຊອບ ທີ່ເປັນຜົນມາຈາກການໃຊ້ບໍລິການຂອງຜູ້ເຍົາ.
ທ່ານຮັບຮູ້ຢ່າງຈະແຈ້ງ ແລະ ເຫັນດີວ່າ ການນຳໃຊ້ການບໍລິການຖືເປັນຄວາມສ່ຽງຂອງທ່ານພຽງຜູ້ດຽວ ແລະ ຄວາມສ່ຽງທັງໝົດທີ່ຈະເກີດຄວາມບໍ່ເພີງພໍໃຈຕໍ່ຄຸນນະພາບ, ປະສິດທິພາບ, ຄວາມຖືກຕ້ອງ ແລະ ຄວາມພະຍາຍາມ ແມ່ນຂຶ້ນຢູ່ກັບທ່ານ. ດ້ວຍການນຳໃຊ້ການບໍລິການ, ທ່ານຮັບຮູ້ ແລະ ເຫັນດີວ່າ Samsung ຈະບໍ່ຮັບຜິດຊອບຕໍ່ຜະລິດຕະພັນ ແລະ/ຫຼື ການບໍລິການທີ່ກ່ຽວຂ້ອງກັບພາກສ່ວນທີ່ສາມ ແລະ ຈະບໍ່ຮັບຜິດຊອບຕໍ່ເນື້ອໃນ, ການໂຄສະນາ, ຜະລິດຕະພັນ, ການບໍລິການ ຫຼື ວັດສະດຸອື່ນໆໃນ ຫຼືທີ່ມີໃຫ້ຈາກການບໍລິການຂອງພາກສ່ວນທີ່ສາມດັ່ງກ່າວ.

2.	ການສະຫງວນສິດ ແລະ ກຳມະສິດ
ການບໍລິການນີ້ລວມມີຊັອບແວ ແລະ ຂໍ້ມູນ ທີ່ສະໜອງໃຫ້ໂດຍພາກສ່ວນທີສາມ. ທ່ານຮັບຮູ້ວ່າການບໍລິການດັ່ງກ່າວເປັນກຳມະສິດຂອງ Samsung ແລະ ຜູ້ອອກໃບອະນຸຍາດຂອງມັນ ແລະ ໄດ້ຮັບການປົກປ້ອງພາຍໃຕ້ກົດໝາຍ ແລະ ສົນທິສັນຍາວ່າດ້ວຍລິຂະສິດ ແລະ ຊັບສິນທາງປັນຍາອື່ນໆທີ່ບັງຄັບໃຊ້. TOS ເຫຼົ່ານີ້ ແລະ ການໃຊ້ການບໍລິການ ຂອງທ່ານ ບໍ່ໄດ້ໃຫ້ສິດທິປະໂຫຍດດ້ານກຳມະສິດໃນ ຫຼື ຕໍ່ກັບການບໍລິການແກ່ທ່ານ ແລະ ທ່ານໄດ້ຮັບພຽງແຕ່ການອະນຸຍາດແບບຈຳກັດ, ສ່ວນຕົວ, ບໍ່ຜູກຂາດ, ບໍ່ສາມາດໂອນເພື່ອການນຳໃຊ້ທີ່ສາມາດຖອນຄືນໄດ້ອີງຕາມຂໍ້ກຳນົດຂອງ TOS ເຫຼົ່ານີ້ ເທົ່ານັ້ນ. ທ່ານບໍ່ສາມາດໃຊ້ການບໍລິການເພື່ອຄັດລັອກເນື້ອຫາທີ່ມີລິຂະສິດ ຫຼື ເນື້ອຫາທີ່ທ່ານບໍ່ມີສິດ ຫຼື ບໍ່ມີການອະນຸມັດຕາມກົດໝາຍສຳລັບການຄັດລັອກ.
3.	ຂໍ້ຈໍາກັດ
ຍົກເວັ້ນແຕ່ໃນຂອບເຂດທີ່ກົດໝາຍທ້ອງຖິ່ນຮຽກຮ້ອງໃຫ້ທ່ານສາມາດເຮັດເຊັ່ນນັ້ນໄດ້, ທ່ານບໍ່ສາມາດ (i) ປີ້ນປ່ຽນວິສະວະກຳ, ແຍກສ່ວນ, ຖອດມ້າງ ຫຼື ພະຍາຍາມຄົ້ນຫາລະຫັດແຫຼ່ງທີ່ມາ ຫຼື ຂັ້ນຕອນວິທີຂອງການບໍລິການ; (ii) ປັບປ່ຽນ ຫຼື ປິດໃຊ້ງານຄຸນສົມບັດຕ່າງໆຂອງການບໍລິການ; (iii) ລອກແບບ ແລະ/ຫຼື ສ້າງຜົນງານຕໍ່ຍອດຈາກການບໍລິການ; (iv) ເຊົ່າ, ໃຫ້ເຊົ່າ, ໃຫ້ຢືມ, ໃຫ້ອະນຸຍາດຕໍ່ ຫຼື ໃຫ້ການບໍລິການແມ່ຂ່າຍໂຄສະນາທາງການຄ້າ; (v) ລະເມີດສິດທິຊັບສິນທາງປັນຍາຂອງພວກເຮົາ ຫຼື ຂອງພາກສ່ວນທີສາມໃນສ່ວນທີ່ກ່ຽວກັບການນຳໃຊ້ການບໍລິການຂອງທ່ານ (ໃນຂອບເຂດທີ່ການນຳໃຊ້ບໍ່ມີໃບອະນຸຍາດອອກໃຫ້ໂດຍ TOS); (vi) ນຳໃຊ້ການບໍລິການໃນທາງທີ່ຜິດກົດໝາຍໃດໆກໍຕາມ, ສຳລັບຈຸດປະສົງທີ່ຜິດກົດໝາຍໃດໆກໍຕາມ ຫຼື ໃນລັກສະນະທີ່ບໍ່ສອດຄ່ອງກັບ TOS ເຫຼົ່ານີ້ ຫຼື ໃນທາງສໍ້ໂກງ ຫຼື ຫວັງຮ້າຍ, ຕົວຢ່າງ: ໂດຍການເຈາະເຂົ້າລະບົບ ຫຼື ສອດແຊກລະຫັດອັນຕະລາຍໃສ່, ລວມເຖິງໄວຮັສ ຫຼື ຂໍ້ມູນທີ່ອັນຕະລາຍເຂົ້າໃສ່ການບໍລິການ ຫຼື ລະບົບປະຕິບັດການ; (vii) ນຳໃຊ້ການບໍລິການໃນທາງທີ່ສາມາດທຳລາຍ, ປິດການໃຊ້ງານ, ໃຊ້ງານໜັກເກີນໄປ, ເຮັດໃຫ້ເສຍຫາຍ ຫຼື ເປັນອັນຕະລາຍຕໍ່ລະບົບ ຫຼື ຄວາມປອດໄພຂອງພວກເຮົາ ຫຼື ລົບກວນຜູ້ໃຊ້ອື່ນ; ແລະ (viii) ເກັບເອົາ ຫຼື ເກັບເອົາຂໍ້ມູນຈາກການບໍລິການ ຫຼື ລະບົບຂອງພວກເຮົາ ຫຼື ພະຍາຍາມຖອດລະຫັດການສົ່ງຜ່ານ ຫຼື ຈາກເຊີບເວີທີ່ດຳເນີນການບໍລິການ; ແລະ (ix) ໃຊ້ການບໍລິການເພື່ອຄຸກຄາມ, ຂົ່ມຂູ່ ຫຼື ເປັນອັນຕະລາຍຕໍ່ບຸກຄົນອື່ນ ແລະ/ຫຼື ລ່ວງລະເມີດຄວາມເປັນສ່ວນຕົວ ຫຼື ສິດໃນການໃຫ້ກຽດ.
4.	ການອັບເດດ, ການ ປ່ຽນແປງ ຫຼື ການລະງັບການບໍລິການ
Samsung ອາດຈະສະໜອງ ຫຼື ເຮັດໃຫ້ມີການອັບເດດ ຫຼື ການປັບປຸງການບໍລິການ (“ການອັບເດດ”) ໄດ້ທຸກເວລາ, ລວມທັງ, ແຕ່ບໍ່ຈໍາກັດ ການແກ້ໄຂຂໍ້ຜິດພາດ, ການເພີ່ມປະສິດທິພາບການບໍລິການ, ຄຸນສົມບັດໃໝ່, ການລຶບຟັງຊັນທີ່ມີຢູ່ ຫຼື ການດັດແກ້ປ່ຽນແປງການບໍລິການ. ເຖິງແນວໃດກໍຕາມ, ທ່ານຮັບຮູ້ ແລະຍອມຮັບວ່າ Samsung ບໍ່ມີພັນທະຕ້ອງສະໜອງ ການອັບເດດໃຫ້ກັບທ່ານ. ການອັບເດດຈະຖືກຄຸ້ມຄອງໂດຍ TOS ເຫຼົ່ານີ້, ນອກຈາກວ່າມີຂໍ້ກໍານົດ ແລະ ເງື່ອນໄຂອື່ນຕ່າງຫາກທີ່ມາກັບການອັບເດດດັ່ງກ່າວ, ໃນກໍລະນີ້ ຂໍ້ກໍານົດ ແລະ ເງື່ອນໄຂຕ່າງຫາກເຫຼົ່ານັ້ນຈະຄຸ້ມຄອງການອັບເດດ. ການອັບເດດຊັອບແວຄວາມປອດໄພ ຫຼື ການແກ້ໄຂຂໍ້ຜິດພາດທີ່ສຳຄັນ ຫຼື ການອັບເດດທີ່ສຳຄັນອື່ນໆອາດຈະຖືກດາວໂຫຼດ ແລະ ຕິດຕັ້ງໂດຍອັດຕະໂນມັດໂດຍຄຳນຶງເຖິງຄວາມສໍາຄັນຂອງການໄດ້ຮັບການອັບເດດດັ່ງກ່າວ ຢ່າງທັນເວລາເພື່່ອຊ່ວຍປົກປ້ອງທ່ານ ແລະ ຜູ້ໃຊ້ຄົນອື່ນໆ.
ໃນຂອບເຂດທີ່ກົດໝາຍບັງຄັບໃຊ້ອະນຸຍາດ, Samsung ສະຫງວນສິດຢ່າງຈະແຈ້ງໃນການປ່ຽນແປງ, ງົດ, ລົບລ້າງ, ຈຳກັດການນຳໃຊ້ ຫຼື ປິດໃຊ້ງານ ການເຂົ້າເຖິງການບໍລິການ ຫຼື ສ່ວນໃດໜຶ່ງຂອງການບໍລິການດັ່ງກ່າວດ້ວຍການແຈ້ງການລ່ວງໜ້າເທົ່ານັ້ນ. 
5.	ການບໍລິການ ແລະ ເນື້ອໃນຂອງພາກສ່ວນທີສາມ 
ການບໍລິການ ແລະ/ຫຼື ເນື້ອໃນພາກສ່ວນທີສາມຍັງອາດຈະມີໃຫ້ທ່ານຜ່ານການບໍລິການ. ໃນຂອບເຂດທີ່ກົດຫມາຍອະນຸຍາດ, Samsung ປະຕິເສດໃນການຮັບປະກັນ, ເງື່ອນໄຂ ຫຼື ການຮັບຮອງທຸກຢ່າງກ່ຽວກັບການບໍລິການ ຫຼື ເນື້ອໃນຂອງພາກສ່ວນທີສາມ ລວມທັງ ແຕ່ບໍ່ຈໍາກັດດ້ານຄຸນນະພາບ, ຄວາມຖືກຕ້ອງ, ປະສິດທິຜົນ, ການບໍ່ມີໄວຣັສ, ການບໍ່ລະເມີດສິດຂອງບຸກຄົນທີສາມ ແລະ ການປະຕິບັດຕາມກົດຫມາຍ ຫຼື ລະບຽບການທີ່ບັງຄັບໃຊ້ໃດໜຶ່ງ. ການນໍາໃຊ້ການບໍລິການ ແລະ ເນື້ອໃນຂອງພາກສ່ວນທີສາມອາດຈະຖືກຄຸ້ມຄອງໂດຍຂໍ້ກໍານົດການນໍາໃຊ້, ຂໍ້ຕົກລົງໃບອະນຸຍາດ, ນະໂຍບາຍຄວາມເປັນສ່ວນຕົວ ຫຼື ຂໍ້ຕົກລົງອື່ນໆຂອງຜູ້ໃຫ້ບໍລິການພາກສ່ວນທີສາມດັ່ງກ່າວ. ການບໍລິການອາດຂຶ້ນກັບໃບອະນຸຍາດທີ່ີມີການເປີດກວ້າງແຫຼ່ງທີ່ມາ, ເຊິ່ງຂໍ້ກຳນົດຂອງໃບອະນຸຍາດທີ່ເປີດກວ້າງແຫຼ່ງທີ່ມາດັ່ງກ່າວອາດຈະມີສັດສ່ວນທີ່ກ່ຽວຂ້ອງກັບການບໍລິການດັ່ງກ່າວ ຢູ່ກ່ອນຂໍ້ກຳນົດຂອງ TOS ເຫຼົ່ານີ້ ແລ້ວ.
6.	ການເກັບເອົາ ແລະ ການນຳໃຊ້ຂໍ້ມູນ
Samsung ແລະ/ຫຼື ພາກສ່ວນຕ່າງໆທີ່ໄດ້ຮັບມອບຫມາຍຈາກ Samsung ອາດຈະເກັບເອົາ ແລະ ນໍາໃຊ້ຂໍ້ມູນທີ່ຈໍາເປັນເພື່ອໃຫ້ການບໍລິການ ແລະ ການອັບເດດ, ພ້ອມທັງປັບປຸງ ຫຼື ເພີ່ມປະສິດທິພາບການບໍລິການໃຫ້ດີຍິ່ງຂຶ້ນ. ຂໍ້ມູນຂອງທ່ານຈະຖືກປະຕິບັດຕາມກົດໝາຍທີ່ບັງຄັບໃຊ້ ແລະ ນະໂຍບາຍຄວາມເປັນສ່ວນຕົວທົ່ວໂລກຂອງ Samsung ຕະຫຼອດເວລາ, ເຊິ່ງສາມາດເຂົ້າເບິ່ງໄດ້ທີ່ https://account.samsung.com/membership/pp 
7.	ການເຂົ້າເຖິງຂໍ້ມູນ 
ບາງຄຸນສົມບັດຂອງການບໍລິການອາດຈະຮຽກຮ້ອງໃຫ້ອຸປະກອນມືຖືຂອງທ່ານມີການເຂົ້າເຖິງອິນເຕີເນັດ ແລະ ອາດຈະຢູ່ພາຍໃຕ້ຂໍ້ຈຳກັດທີ່ກຳນົດຂຶ້ນໂດຍຜູ້ໃຫ້ບໍລິການເຄືອຂ່າຍ ຫຼື ອິນເຕີເນັດຂອງທ່ານ. ການບໍລິການອາດຮຽກຮ້ອງໃຫ້ມີການເຂົ້າເຖິງໂດຍຜ່ານເຄືອຂ່າຍຂໍ້ມູນຂອງທ່ານ, ເຊິ່ງອາດເປັນຜົນໃຫ້ມີການເກັບຄ່າບໍລິການເພີ່ມເຕີມ ຂຶ້ນຢູ່ກັບແຜນການຊຳລະເງິນຂອງທ່ານ. ນອກຈາກນີ້, ຄວາມເພີດເພີນຂອງທ່ານໃນການໃຊ້ບາງຄຸນສົມບັດຂອງການບໍລິການ ອາດຈະໄດ້ຮັບຜົນກະທົບຈາກຄວາມເໝາະສົມ ແລະ ການເຮັດວຽກຂອງຮາດແວຣອຸປະກອນ ຫຼື ການເຂົ້າເຖິງຂໍ້ມູນຂອງທ່ານ. ທ່ານຮັບຮູ້ຢ່າງຈະແຈ້ງ ແລະ ຍອມຮັບວ່າ Samsung ບໍ່ຮັບຜິດຊອບຕໍ່ການມີໃຫ້ໃຊ້ ແລະ ຄວາມພ້ອມຂອງເຄືອຂ່າຍຂໍ້ມູນ ແລະ/ຫຼື ການເຂົ້າເຖິງຂໍ້ມູນ.

8.	ການປະຕິບັດຕາມກົດຫມາຍ
ທ່ານຍອມຮັບ ແລະ ເຫັນດີປະຕິບັດຕາມກົດໝາຍ ແລະ ກົດລະບຽບທັງໝົດໃນການນຳໃຊ້ການບໍລິການ, ລວມທັງບໍ່ມີການຈຳກັດ, ກົດໝາຍ ແລະ ກົດລະບຽບກ່ຽວກັບຂໍ້ຈຳກັດການສົ່ງອອກທີ່ນຳໃຊ້ທັງໝົດ. 
9.	ການສິ້ນສຸດ
TOS ເຫຼົ່ານີ້ມີຜົນບັງຄັບໃຊ້ຈົນກວ່າຈະສິ້ນສຸດ. ທ່ານສາມາດສິ້ນສຸດ TOS ເຫຼົ່ານີ້ໄດ້ທຸກເວລາໂດຍການຢຸດໃຊ້ການບໍລິການຂອງທ່ານ ແລະ ຖອນຕິດຕັ້ງ, ລຶບ ແລະ ຖ້າປະຕິບັດໄດ້ແມ່ນໃຫ້ສົ່ງຊອບແວທີ່ກ່ຽວຂ້ອງ, ເອກະສານທັງໝົດ ແລະ ເນື້ອໃນອື່ນໆທີ່ Samsung ໃຫ້ນັ້ນຄືນ, ລວມທັງສຳເນົາການແບັກອັບຂອງພວກມັນ. ໃນກໍລະນີທີ່ທ່ານບໍ່ປະຕິບັດຕາມ TOS ເຫຼົ່ານີ້, ສິດຂອງທ່ານຕາມ TOS ເຫຼົ່ານີ້ຈະຖືກຍົກເລີກໂດຍອັດຕະໂນມັດໂດຍບໍ່ມີການແຈ້ງໃຫ້ຊາບກ່ອນລ່ວງໜ້າຈາກ Samsung. ພາຍຫຼັງການສິ້ນສຸດຂອງ TOS ເຫຼົ່ານີ້ (ຫຼື ບ່ອນທີ່Samsung ໄດ້ສິ້ນສຸດ TOS ໂດຍທັນທີທີ່ຮູ້ໄດ້ເຖິງການສິ້ນສຸດດັ່ງກ່າວ), ທ່ານຕ້ອງໄດ້ຢຸດການນໍາໃຊ້ການບໍລິການທັງໝົດໂດຍທັນທີ. ເພື່ອຄວາມຈະແຈ້ງ, Samsung ອາດຈະສິ້ນສຸດ TOS ເຫຼົ່ານີ້ ແລະ ການບໍລິການພາຍໃນສາມສິບ (30) ວັນກ່ອນແຈ້ງການໃຫ້ທ່ານ (ເຊັ່ນ: ເວັບໄຊການບໍລິການ, ຂໍ້ຄວາມເຕືອນຂຶ້ນມາຜ່ານແອພພລິເຄຊັນ, ອີເມລ໌ ແລະ ອື່ນໆ).
10.	ຄຳປະຕິເສດການຮັບປະກັນ
ໃນຂອບເຂດສູງສຸດທີ່ກົດໝາຍບັງຄັບນຳໃຊ້ອະນຸຍາດ, ການບໍລິການຖືກສະໜອງໃຫ້ “ຕາມທີ່ເປັນ” ແລະ ຕາມທີ່ “ມີໃຫ້” ໂດຍບໍ່ມີການຮັບປະກັນ ຫຼື ສັນຍາໃນຮູບແບບໃດໆຈາກ SAMSUNG, ບໍ່ວ່າຈະບົ່ງບອກຈະແຈ້ງ ຫຼື ບໍ່ຈະແຈ້ງ. ໃນຂອບເຂດສູງສຸດທີ່ກົດໝາຍບັງຄັບໃຊ້ອະນຸຍາດ, SAMSUNG ປະຕິເສດທຸກການຮັບປະກັນ ຫຼື ຂໍ້ກຳນົດອື່ນທີ່ສະແດງອອກຢ່າງຈະແຈ້ງ, ບໍ່ຈະແຈ້ງ ຫຼື ຕາມກົດໝາຍ, ລວມທັງ ແຕ່ບໍ່ຈຳກັດການຮັບປະກັນ ຫຼື ຂໍ້ກຳນົດທີ່ສະແດງບໍ່ຈະແຈ້ງກ່ຽວກັບຄວາມສາມາດຊື້ຂາຍໄດ້, ຄຸນນະພາບຄວາມພໍໃຈ, ຄວາມເໝາະສົມສຳລັບຈຸດປະສົງສະເພາະ, ຄວາມເຊື່ອຖືໄດ້ ຫຼື ການມີຢູ່, ຄວາມຖືກຕ້ອງ, ການບໍ່ມີໄວຣັສ, ການຊົມໃຊ້ທີ່ມິດງຽບ, ການບໍ່ລະເມີດສິດທິພາກສ່ວນທີສາມ ຫຼື ການລະເມີດສິດທິອື່ນໆ. ບາງເຂດອຳນາດບໍ່ອະນຸຍາດການຍົກເວັ້ນ ຫຼື ຂໍ້ຈຳກັດຂອງການຮັບປະກັນບໍ່ຈະແຈ້ງ, ສະນັ້ນ ການຍົກເວັ້ນ ຫຼື ຂໍ້ຈຳກັດຂ້າງເທິງນັ້ນຈຶ່ງອາດບໍ່ນຳໃຊ້ກັບທ່ານ. ບໍ່ມີຄໍາແນະນໍາ ຫຼື ຂໍ້ມູນ, ບໍ່ວ່າຈະເປັນທາງຄຳເວົ້າ ຫຼື ເປັນລາຍລັກອັກສອນ, ທີ່ທ່ານໄດ້ຮັບຈາກ SAMSUNGຫຼື ບໍລິສັດໃນເຄືອຂອງ SAMSUNGຈະຖືວ່າປ່ຽນແປງຄຳປະຕິເສດຄວາມຮັບຜິດຊອບນີ້ໂດຍ SAMSUNGກ່ຽວກັບການຮັບປະກັນກ່ຽວກັບການບໍລິການ ຫຼື ສ້າງການຮັບປະກັນປະເພດໃດໆຈາກ SAMSUNG. 
ໂດຍບໍ່ຈຳກັດການປະຕິເສດຄວາມຮັບຜິດຊອບຜ່ານມາ ແລະ ໃນລະດັບສູງສຸດທີ່ກົດໝາຍບັງຄັບໃຊ້ອະນຸຍາດ, SAMSUNG ບໍ່ຮັບຮອງ, ຮັບປະກັນ ຫຼື ຄ້ຳປະກັນວ່າການບໍລິການຂອງພວກເຮົາ ຫຼື ເນື້ອໃນຢູ່ໃນນີ້ຈະ (i) ດຳເນີນການໃນຮູບແບບທີ່ບໍ່ຂັດຂ້ອງ, ທັນເວລາ, ປອດໄພ ຫຼື ປາສະຈາກຄວາມຜິດພາດ; (ii) ຈະມີໃຫ້ໃຊ້ຕະຫຼອດເວລາ ຫຼື ຈະບໍ່ມີອົງປະກອບທີ່ເປັນອັນຕະລາຍ ຫຼື ຄວາມຜິດພາດ; (iii) ຈະຮັບປະກັນ ຫຼື ມີການຄຸ້ມກັນ (ລວມທັງເນື້ອໃນທີ່ຈັດສົ່ງໃຫ້ກັບທ່ານ ຫຼື ຂໍ້ມູນທີ່ທ່ານສະໜອງໃຫ້) ຈາກການເຂົ້າເຖິງທີ່ບໍ່ໄດ້ຮັບອະນຸຍາດ; ຫຼື (iv) ຈະຖືກຕ້ອງ, ຄົບຖ້ວນ ຫຼື ເຊື່ອຖືໄດ້, ເຊິ່ງຄຸນນະພາບຂອງການບໍລິການຈະເປັນທີ່ພໍໃຈຂອງທ່ານ ຫຼື ຄວາມຜິດພາດນັ້ນຈະຖືກແກ້ໄຂໃຫ້ຖືກຕ້ອງ.

11.	ຂີດຈຳກັດຄວາມຮັບຜິດຊອບ
11.1 SAMSUNG ແລະ ທ່ານບໍ່ຈໍາກັດ ຫຼື ຍົກເວັ້ນຄວາມຮັບຜິດຊອບຕໍ່ທຸກການສູນເສຍ ຫຼື ຄວາມເສຍຫາຍ ທຸກປະເພດ ເນື່ອງຈາກຄວາມຮັບຜິດຊອບ, ພາຍໃຕ້ກົດໝາຍແລ້ວ, ແມ່ນບໍ່ສາມາດຍົກເວັ້ນ ຫຼື ຈໍາກັດໄດ້, ໃນຂອບເຂດທີ່ກົດໝາຍທີ່ນຳໃຊ້ປ້ອງກັນການຍົກເວັ້ນ ຫຼື ການຈໍາກັດດັ່ງກ່າວ ຫຼື ໃນຂອບເຂດທີ່ຜູ້ພິພາກສາທີ່ມີສິດອຳນາດຕັດສິນວ່າການຍົກເວັ້ນ ຫຼື ຂໍ້ຈໍາກັດຈະບໍ່ມີຜົນພາຍໃຕ້ກົດໝາຍທີ່ນຳໃຊ້. 
11.2 ໃນຂອບເຂດສູງສຸດທີ່ກົດໝາຍບັງຄັບໃຊ້ອະນຸຍາດ, SAMSUNG ຈະບໍ່ຮັບຜິດຊອບຕໍ່ການສູນເສຍ, ຄວາມເສຍຫາຍ ຫຼື ຄວາມຮັບຜິດຊອບພາຍໃຕ້ສັນຍາ (ລວມທັງການປະໝາດລະເລີຍ), ກົດໝາຍກ່ຽວກັບພັນທະຂອງພາກສ່ວນທີສາມ (ລວມທັງການຮຽກຮ້ອງ ‘ການລະເມີດ’ ແລະ ການປະໝາດລະເລີຍ) ຫຼື ພັນທະໜ້າທີ່ຕາມກົດໝາຍ ຫຼື ພື້ນຖານທາງດ້ານກົດໝາຍອື່ນໃດກໍ່ຕາມ, ເຖິງແມ່ນວ່າ SAMSUNG ຖືກລະບຸໃນແຈ້ງການໂດຍສະເພາະກ່ຽວກັບຄວາມສ່ຽງຕໍ່ການສູນເສຍດັ່ງກ່າວ (i) ເຊິ່ງບ່ອນທີ່ການສູນເສຍເກີດຂຶ້ນໂດຍທາງອ້ອມ, ບໍ່ໄດ້ຕັ້ງໃຈ, ພິເສດ, ເປັນຜົນຕາມມາ ຫຼື ປະກອບມີການເສຍຫາຍທີ່ເປັນຕົວຢ່າງ ຫຼື ຖືກລົງໂທດ ຫຼື (ii) ສໍາລັບການສູນເສຍກຳໄລ, ການສູນເສຍທຸລະກິດ, ການສູນເສຍໂອກາດ ຫຼື ການສູນເສຍຂໍ້ມູນ ຫຼື (iii) ທີ່ກ່ຽວຂ້ອງກັບຂໍ້ຂັດຂ້ອງ, ການລະເວັ້ນ ຫຼື ການຂັດຂວາງ, ໄວຣັສຄອມພິວເຕີ, ບັນຫາການເຊື່ອມຕໍ່ ຫຼື ການເຊື່ອມຕໍ່ ຫຼື ຄ່າທຳນຽມເຄືອຂ່າຍ. 
11.3 ໃນຂອບເຂດກົດໝາຍບັງຄັບໃຊ້ອະນຸຍາດ, ຄວາມຮັບຜິດຊອບທາງການເງິນທັງໝົດຂອງ SAMSUNG ທີ່ມີຕໍ່ທ່ານທີ່ເກີດຂຶ້ນຈາກ ຫຼື ກ່ຽວຂ້ອງກັບ TOS ເຫຼົ່ານີ້. ການບໍລິການ ຫຼື ບັນຫາທີ່ກ່ຽວຂ້ອງ ບໍ່ຄວນກາຍຈຳນວນ ທີ່ທ່ານໄດ້ຈ່າຍໃຫ້ SAMSUNG ຫຼື ບໍລິສັດໃນເຄືອຂອງ SAMSUNG ໃຫ້ກັບການບໍລິການນີ້ໂດຍສະເພາະ. 

11.4 ທ່ານຮັບຮູ້ວ່າຂໍ້ບັນຍັດຂ້າງເທິງຂອງຂໍ້ທີ 10 ແລະ 11 ນັ້ນສົມເຫດສົມຜົນໂດຍຄຳນຶງເຖິງຜົນປະໂຫຍດຂອງການບໍລິການ ແລະ ທ່ານຈະຍອມຮັບຄວາມສ່ຽງດັ່ງກ່າວ ແລະ/ຫຼື ຮັບປະກັນຕາມນັ້ນ. 
11.5 ມັນເປັນສິ່ງທີ່ສໍາຄັນທີ່ທ່ານຕ້ອງສຳຮອງຂໍ້ມູນຂອງທ່ານໃນອຸປະກອນຂອງທ່ານໄວ້ກ່ອນທີ່ຈະໃຊ້ການບໍລິການເພື່ອຫຼີກເວັ້ນການສູນເສຍຂໍ້ມູນໃດໆ. ທ່ານຮັບຮູ້ແລະຍອມຮັບຢ່າງຈະແຈ້ງວ່າ SAMSUNG ບໍ່ຮັບຜິດຊອບຕໍ່ການສູນເສຍຂໍ້ມູນທີ່ໄດ້ຮັບຈາກການນຳໃຊ້ການບໍລິການ.
12.	ການຊົດເຊີຍຄ່າເສຍຫາຍ
ຂໍ້ຄວາມຕໍ່ໄປນີ້ພຽງແຕ່ນຳໃຊ້ຖ້າທ່ານໃຊ້ການບໍລິການເປັນສ່ວນໜຶ່ງຂອງທຸລະກິດ, ການຄ້າ ຫຼື ວິຊາຊີບຂອງທ່ານເທົ່ານັ້ນ: ທ່ານຕົກລົງເຫັນດີຊົດໃຊ້ຄ່າເສຍຫາຍ, ປ້ອງກັນ ແລະ ບໍ່ເຮັດອັນຕະລາຍໃດໆຕໍ່ SAMSUNG, ຜູ້ຮັບເໝົາ, ພະນັກງານ ແລະ ຕົວແທນຂອງມັນຈາກການຮຽກຮ້ອງ, ການສູນເສຍ, ຄວາມເສຍຫາຍ, ແລະ/ຫຼື ຄວາມຮັບຜິດຊອບ (ລວມທັງຄ່າທໍານຽມ ແລະ ຄ່າໃຊ້ຈ່າຍທາງກົດໝາຍ) ທີ່ເກີດຂື້ນຈາກການນໍາໃຊ້ການບໍລິການບໍ່ຖືກຕ້ອງຕາມກົດໝາຍຂອງທ່ານ, ການລະເມີດສິດຂອງບຸກຄົນທີສາມຂອງທ່ານ ຫຼື ການລະເມີດ TOS ເຫຼົ່ານີ້ຂໍ້ໃດໜຶ່ງ.
13.	ກົດຫມາຍບັງຄັບໃຊ້
TOS ເຫຼົ່ານີ້ຖືກຄຸ້ມຄອງໂດຍກົດໝາຍຂອງຂອບເຂດອຳນາດສານບ່ອນທີ່ທ່ານອາໄສຢູ່ໂດຍບໍ່ມີການຂັດກັບຂໍ້ບັນຍັດຂອງກົດໝາຍຂອງມັນ. TOS ເຫຼົ່ານີ້ຈະບໍ່ຖືກຄຸ້ມຄອງໂດຍສົນທິສັນຍາຂອງສະຫະປະຊາຊາດວ່າດ້ວຍສັນຍາການຂາຍສິນຄ້າລະຫວ່າງປະເທດ, ເຊິ່ງເປັນການນຳໃຊ້ທີ່ຖືກຍົກເວັ້ນຢ່າງຈະແຈ້ງ. 
14.	ການແກ້ໄຂຂໍ້ຂັດແຍ່ງ 
ຖ້າວ່າທ່ານແມ່ນຜູ້ບໍລິໂພກ (ແລະ ບ່ອນທີ່ເງື່ອນໄຂນີ້ບໍ່ໄດ້ລະບຸເປັນຢ່າງອື່ນໃນກົດໝາຍທ້ອງຖິ່ນຂອງທ່ານ, ນີ້ໝາຍຄວາມວ່າ “ບໍ່ໃຫ້ໃຊ້ການບໍລິການເປັນພາກສ່ວນໜຶ່ງຂອງທຸລະກິດ, ການຄ້າ ຫຼື ການປະກອບອາຊີບ”), ຈາກນັ້ນສານຂອງເຂດດິນແດນທີ່ທ່ານຢູ່ມີອໍານາດຕັດສິນບໍ່ສະເພາະໃນການຮັບຟັງ ແລະ ຕັດສິນຂໍ້ຂັດແຍ່ງ, ການໂຕ້ແຍ້ງ ຫຼື ຄວາມແຕກຕ່າງກັນທີ່ເກີດຂຶ້ນຈາກ TOS ເຫຼົ່ານີ້ ຫຼື ການບໍລິການດັ່ງກ່າວ. ຖ້າທ່ານບໍ່ໄດ້ເປັນຜູ້ບໍລິໂພກ, ຖ້າຂໍ້ຂັດແຍ້ງ, ການໂຕ້ແຍ້ງ ຫຼື ຄວາມແຕກຕ່າງກັນທີ່ເກີດຂຶ້ນຈາກ TOS ເຫຼົ່ານີ້ ຫຼື ການນໍາໃຊ້ການບໍລິການຂອງທ່ານບໍ່ຖືກແກ້ໄຂໂດຍສັນຕິໄດ້, ກໍ່ຈະຕ້ອງມີການດໍາເນີນຄະດີໄກ່ເກ່ຍພາຍໃຕ້ກົດລະບຽບການໄກ່ເກ່ຍຂອງສະພາການຄ້າສາກົນໃນສະຖານທີ່ຂອງຈຳເລີຍ. ນອກຈາກທີ່ກ່າວມາຂ້າງເທິງນັ້ນ, Samsung ອາດຈະຍື່ນຂໍຄຳສັ່ງຄຸ້ມຄອງຊົ່ວຄາວ (ຫຼື ການບັນເທົາທຸກທາງກົດໝາຍຢ່າງຮີບດ່ວນອື່ນທີ່ທຽບເທົ່າ) ຢູ່ໃນສານຂອງເຂດອໍານາດຕັດສິນໃດໜຶ່ງ. ການໄຕ່ສວນໄກ່ເກ່ຍຈະຖືກດຳເນີນເປັນພາສາອັງກິດ.
15.	ຄຳຮ້ອງທຸກ
ຖ້າທ່ານຕ້ອງການຍື່ນຄຳຮ້ອງທຸກກ່ຽວກັບ TOS ເຫຼົ່ານີ້, ກະລຸນາຕິດຕໍ່ພວກເຮົາໄດ້ທີ່:
https://www.samsung.com/global/galaxy/apps/samsung-members/
16.	ຂໍ້ຕົກລົງທັງໝົດ
TOS ເຫຼົ່ານີ້ແມ່ນຂໍ້ຕົກລົງທັງໝົດລະຫວ່າງທ່ານ ແລະ Samsung ກ່ຽວຂ້ອງກັບການບໍລິການ ແລະ ມີຜົນເໜືອກວ່າການສື່ສານຂໍ້ສະເໜີແບບປາກເປົ່າ ຫຼື ເປັນລາຍລັກອັກສອນກ່ອນນັ້ນທີ່ກ່ຽວກັບການບໍລິການ ຫຼື ເລື່ອງອື່ນໆທີ່ຢູ່ໃນ TOS ເຫຼົ່ານີ້. ຖ້າຂໍ້ບັນຍັດໃດໜຶ່ງຂອງ TOS ເຫຼົ່ານີ້ຖືເປັນໂມຄະ, ໃຊ້ບໍ່ໄດ້, ບໍ່ສາມາດບັງຄັບໃຊ້ ຫຼື ຜິດກົດໝາຍ, ຂໍ້ບັນຍັດອື່ນໆຈະຄົງສືບຕໍ່ບັງຄັບໃຊ້ຢ່າງເຕັມສ່ວນ ແລະ ມີຜົນ.
17.	ບໍ່ມີການຍົກເວັ້ນ
ກໍລະນີ Samsung ບໍ່ສາມາດບັງຄັບໃຊ້ຂໍ້ບັນຍັດໃດໜຶ່ງຂອງ TOS ໄດ້ໃນເວລາໃດໜຶ່ງ ຫຼື ຖ້າຫາກ Samsung ບໍ່ສຳເລັດຕາມການຮຽກຮ້ອງຂອງທ່ານໃນການປະຕິບັດຕາມຂໍ້ບັນຍັດໃດໜຶ່ງຂອງ TOS ໃນເວລາໃດໜຶ່ງແມ່ນຈະບໍ່ຖືກຕີຄວາມໝາຍໃຫ້ເປັນການຍົກເວັ້ນຂອງຂໍ້ບັນຍັດດັ່ງກ່າວໃນປັດຈຸບັນ ຫຼື ອະນາຄົດ ຫຼື ບໍ່ມີທາງໃດທີ່ຈະສົ່ງຜົນກະທົບຕໍ່ສິດຂອງ Samsung ໃນການບັງຄັບໃຊ້ຂໍ້ບັນຍັດດັ່ງກ່າວໃນພາຍຫຼັງ. ການຍົກເວັ້ນຂໍ້ບັນຍັດ, ເງື່ອນໄຂ ຫຼື ເງື່ອນໄຂໃດໜຶ່ງຂອງ TOS ເຫຼົ່ານີ້ທີ່ຈະແຈ້ງໂດຍ Samsung ຈະບໍ່ຕີຄວາມໝາຍເປັນການຍົກເວັ້ນພັນທະໜ້າທີ່ໃດໆໃນອະນາຄົດເພື່ອປະຕິບັດຕາມຂໍ້ບັນຍັດ, ເງື່ອນໄຂ ຫຼື ເງື່ອນໄຂກຳນົດດັ່ງກ່າວ.
18.	ການຄົງຢູ່
ຂໍ້ທີ 2, 10, 11 ແລະ 12 ຂອງ TOS ເຫຼົ່ານີ້ ແລະ ຂໍ້ບັນຍັດອື່ນໆໃດໜຶ່ງທີ່ໂດຍລັກສະນະຂອງມັນຄວນສືບຕໍ່ມີຜົນບັງຄັບໃຊ້ຕໍ່ໄປ ເຖີງແມ່ນວ່າ TOS ເຫຼົ່ານີ້ ຈະໝົດກຳນົດ ຫຼື ສິ້ນສຸດກ່ອນລ່ວງໜ້າ ແລະ ຈະຍັງຄົງນຳໃຊ້ໄດ້ ແລະ ມີຂໍ້ຜູກພັນ ຕາມເດີມ.
19.	ຫົວຂໍ້ຕ່າງໆ
ຫົວຂໍ້ທີ່ມີຢູ່ໃນ TOS ເຫຼົ່ານີ້ແມ່ນເພື່ອຈຸດປະສົງໃຊ້ອ້າງອີງເທົ່ານັ້ນ ແລະ ຈະບໍ່ມີຜົນກະທົບຕໍ່ຄວາມຫມາຍ ຫຼື ການແປຄວາມໝາຍຂອງ TOS ເຫຼົ່ານີ້.

[10/20/2021]
