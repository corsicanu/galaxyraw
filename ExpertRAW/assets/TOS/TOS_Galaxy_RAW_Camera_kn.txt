[Expert RAW] ಸೇವಾ ನಿಯಮಗಳು
ಮುಖ್ಯವಾದುದು – ಗಮನವಿಟ್ಟು ಓದಿ. ಈ ಸೇವಾ ನಿಯಮಗಳು (“TOS”) ನಿಮ್ಮ ಹಾಗೂ Samsung Electronics Co., Ltd. ಮತ್ತು ಅದರ ಸಹಸಂಸ್ಥೆಗಳು (ಸಾಮೂಹಿಕವಾಗಿ “SAMSUNG”) ನಡುವೆ ಒಂದು ಕಾನೂನುಬದ್ಧ ಒಪ್ಪಂದವಾಗಿರುವವು. Samsung, ಅದರ ಸಹಸಂಸ್ಥೆಗಳು, ಅಥವಾ ಅದರ ತೃತೀಯ ಪಕ್ಷದ ಸರಬರಾಜುದಾರರು ಅಥವಾ ಪರವಾನಗಿದಾರರು ಒದಗಿಸುವ [Expert RAW] ಹಾಗೂ ಯಾವುದೇ ಸಂಬಂಧಿತ ಸಾಫ್ಟ್‌ವೇರ್ ಅಥವಾ ಅದರ ದಾಖಲೀಕರಣ (ಒಟ್ಟಾಗಿ “ಸೇವೆ”) ಗಳಿಗಾಗಿ. ಈ TOS ಗಳನ್ನು ಸ್ವೀಕರಿಸುವ ಮೂಲಕ, ನೀವು ಈ TOS ಗಳಿಗೆ ಬದ್ಧರಾಗಿರಲು ಒಪ್ಪುತ್ತೀರಿ. ನೀವು ಈ TOS ಗಳಿಗೆ ಒಪ್ಪದಿದ್ದರೆ, ಈ ಸೇವೆಯನ್ನು ಅನುಸ್ಥಾಪಿಸಬೇಡಿ ಅಥವಾ ಬಳಸಬೇಡಿ. SAMSUNG ಈ TOS ಗಳಲ್ಲಿ ಬದಲಾವಣೆಗಳನ್ನು ಮಾಡಿದರೆ, SAMSUNG ಅಂತಹ ಪರಿಷ್ಕೃತ TOS ಗಳನ್ನು ನವೀಕರಿಸುತ್ತದೆ, ಹಾಗೂ ಈ TOS ಗಳಿಗೆ ಯಾವುದೇ ವಸ್ತುನಿಷ್ಠ ಬದಲಾವಣೆಗಳನ್ನು ಮಾಡುವ ಮೊದಲು ನಿಮಗೆ ಸೂಚನೆ ನೀಡುತ್ತದೆ. ಅಂತಹ ಬದಲಾವಣೆಗಳಿಗೆ ನೀವು ಒಪ್ಪದಿದ್ದರೆ, ನೀವು ಯಾವುದೇ ಸಮಯದಲ್ಲಿಯೂ ಈ ಸೇವೆಯನ್ನು ಬಳಸುವುದನ್ನು ನಿಲ್ಲಿಸಬಹುದು ಮತ್ತು ಅದನ್ನು ಅಸ್ಥಾಪಿಸಬಹುದು, ಆದರೆ ಈ ಸೇವೆಯ ಬಳಕೆಯನ್ನು ಮುಂದುವರಿಸುವ ಮೂಲಕ ನೀವು ಅವುಗಳನ್ನು ಅರ್ಥಮಾಡಿಕೊಂಡಿದ್ದೀರಿ ಮತ್ತು ಸ್ವೀಕರಿಸಿದ್ದೀರಿ ಎಂದು ಪರಿಗಣಿಸಲಾಗುತ್ತದೆ.

ಸೇವೆಯ ವಿವರಣೆ
ಈ ಸೇವೆಯು ವರ್ಧಿತ RAW ಸ್ವರೂಪದಲ್ಲಿ ಚಿತ್ರಗಳನ್ನು ತೆಗೆದುಕೊಳ್ಳಲು, ಜೊತೆಗೆ ವಿಷಯವನ್ನು ವೀಕ್ಷಿಸಲು ಮತ್ತು ಹಂಚಿಕೊಳ್ಳಲು ವೈಶಿಷ್ಟ್ಯಗಳನ್ನು ಒದಗಿಸುತ್ತದೆ
* ಈ ಸೇವೆಯ ಕ್ರಿಯಾತ್ಮಕತೆಗಳನ್ನು ಬೆಂಬಲಿಸದ ಇತರ ಸಾಧನಗಳು ಅಥವಾ ಸೇವೆಗಳಲ್ಲಿ ಈ ಸೇವೆಯೊಂದಿಗೆ ತೆಗೆಯಲಾದ ಚಿತ್ರಗಳು ತೆರೆಯದೇ ಇರಬಹುದು ಎಂಬುದನ್ನು ದಯವಿಟ್ಟು ಗಮನಿಸಿ.
* GPS ದೊರೆಯುವಿಕೆಯು ಸರಿಯಿಲ್ಲದ ಒಳಾಂಗಣ ಅಥವಾ ಭೂಗತ ಪರಿಸರಗಳಲ್ಲಿ ಈ ಸೇವೆಯನ್ನು ಬಳಸುವಾಗ, ಸ್ಥಳ ಟ್ಯಾಗ್‌ಗಳನ್ನು ತಪ್ಪಾಗಿ ದಾಖಲಿಸಲಾಗಬಹುದು ಎಂಬುದನ್ನು ದಯವಿಟ್ಟು ಗಮನಿಸಿ.

1.	ಪರವಾನಗಿ ನೀಡಿಕೆ
ಈ TOS ಗಳ ನಿಯಮಗಳಿಗೆ ಒಳಪಟ್ಟು, ಈ ಸೇವೆಯನ್ನು ಅನುಸ್ಥಾಪಿಸಲು, ಪ್ರವೇಶಿಸಲು ಮತ್ತು ಬಳಸಲು ನಿಮಗೆ ಒಂದು ಸೀಮಿತ, ವಿಶಿಷ್ಟವಲ್ಲದ ಮತ್ತು ಹಿಂತೆಗೆದುಕೊಳ್ಳಬಹುದಾದ ಪರವಾನಗಿಯನ್ನು ನೀಡಲಾಗುತ್ತದೆ. ಈ ಸೇವೆಯ ಅಥವಾ ನವೀಕರಣದ‌‌‌ ಮೂಲಕ ಒದಗಿಸಲಾಗುವ ಸೇವೆಗಳು ಮತ್ತು ವೈಶಿಷ್ಟ್ಯಗಳು (ಕೆಳಗೆ ವಿವರಿಸಿರುವಂತೆ), ನಿಮ್ಮ ದೇಶ, ಸಾಧನ, ಆಪರೇಟಿಂಗ್‌ ಸಿಸ್ಟಂ, ಅಥವಾ ನೆಟ್‌ವರ್ಕ್ ನಿರ್ವಾಹಕರು, ಮುಂತಾದ ಕೆಲವು ಅಂಶಗಳಿಗೆ ಒಳಪಟ್ಟು, ಆದರೆ ಅವುಗಳಿಗಷ್ಟೇ ಸೀಮಿತವಾಗಿರದೆ, ಪೂರ್ವ ಸೂಚನೆಗಳೊಂದಿಗೆ ಭಿನ್ನವಾಗಿರಬಹುದು ಅಥವಾ ಸೀಮಿತವಾಗಿರಬಹುದು. ನಿಮಗೆ 18 ವರ್ಷ ಅಥವಾ ಹೆಚ್ಚು ವಯಸ್ಸಾಗಿರದ ಹೊರತು, ನಿಮ್ಮ ಹೆತ್ತವರು ಅಥವಾ ಕಾನೂನಾತ್ಮಕ ಪಾಲಕರು ಈ TOS ಗಳ ನಿಯಮಗಳು ಮತ್ತು ಷರತ್ತುಗಳನ್ನು ಅರ್ಥಮಾಡಿಕೊಂಡು ಸಮ್ಮತಿಸುವ ಹೊರತು, ನಿಮಗೆ ಈ TOS ಗಳನ್ನು ಪ್ರವೇಶಿಸಲು ಅಥವಾ ಸೇವೆಯನ್ನು ಬಳಸಲು ಅನುಮತಿಸಲಾಗುವುದಿಲ್ಲ. ನೀವು ಸೇವೆಯನ್ನು ಬಳಸಲು 18 ವರ್ಷದ ಕೆಳಗಿನ (“ಅಪ್ರಾಪ್ತ”) ವ್ಯಕ್ತಿಗೆ ಅನುಮತಿ ನೀಡುವ ಹೆತ್ತವರು ಅಥವಾ ಪಾಲಕರಾಗಿದ್ದರೆ, ನೀವು ಇವುಗಳಿಗೆ ಒಪ್ಪುತ್ತೀರಿ: (i) ಆ ಅಪ್ರಾಪ್ತರ ಸೇವೆಯ ಬಳಕೆಯ ಕುರಿತು ಮೇಲ್ವಿಚಾರಣೆ ನಡೆಸುವಿರಿ; (ii) ಆ ಅಪ್ರಾಪ್ತರ ಸೇವೆಯ ಬಳಕೆಗೆ ಸಂಬಂಧಿಸಿದ ಎಲ್ಲ ಅಪಾಯಗಳನ್ನು ವಹಿಸಿಕೊಳ್ಳುವಿರಿ; (iii) ಅನ್ವಯವಾಗುವ ಕಾನೂನುಗಳು ಅನುಮತಿಸುವಷ್ಟರ ಮಟ್ಟಿಗೆ ಆ ಅಪ್ರಾಪ್ತರ ಸೇವೆಯ ಬಳಕೆಯ ಫಲಿತಾಂಶವಾಗಿ ಉಂಟಾಗುವ ಯಾವುದೇ ಬಾಧ್ಯತೆಗಳನ್ನು ವಹಿಸಿಕೊಳ್ಳುವಿರಿ; (iv) ಆ ಅಪ್ರಾಪ್ತರು ಸಲ್ಲಿಸುವ ಎಲ್ಲ ಮಾಹಿತಿಯ ನಿಖರತೆ ಮತ್ತು ಸತ್ಯಾಂಶಗಳನ್ನು ಖಾತ್ರಿಪಡಿಸಿಕೊಳ್ಳುವಿರಿ; ಹಾಗೂ (v) ಸೇವೆಗೆ ಆ ಅಪ್ರಾಪ್ತರ ಪ್ರವೇಶ ಮತ್ತು ಬಳಕೆಗೆ ಸಂಬಂಧಿಸಿದಂತೆ ಈ TOS ಗಳಿಗೆ ಬದ್ಧತೆ ಮತ್ತು ಜವಾಬ್ದಾರಿ ವಹಿಸಿಕೊಳ್ಳುವಿರಿ. ಆ ಅಪ್ರಾಪ್ತರ ಸೇವೆಯ ಬಳಕೆಯಿಂದ ಉಂಟಾಗುವ ಯಾವುದೇ ಹೊಣೆಗಾರಿಕೆಯನ್ನು Samsung ನಿರಾಕರಿಸುತ್ತದೆ ಎಂದು ನೀವು ಸ್ಪಷ್ಟವಾಗಿ ಒಪ್ಪಿಕೊಳ್ಳುತ್ತೀರಿ.
ಸೇವೆಯ ಬಳಕೆಯು ನಿಮ್ಮ ಸ್ವಂತ ಹೊಣೆಗಾರಿಕೆಯಲ್ಲಿ ಇರುತ್ತದೆ ಹಾಗೂ ಅತೃಪ್ತಿಕರ ಗುಣಮಟ್ಟ, ಕಾರ್ಯಕ್ಷಮತೆ, ನಿಖರತೆ ಮತ್ತು ಪ್ರಯತ್ನಗಳ ಸಂಪೂರ್ಣ ಅಪಾಯವು ನಿಮ್ಮದಾಗಿರುತ್ತದೆಂದು ನೀವು ಸ್ಪಷ್ಟವಾಗಿ ಅಂಗೀಕರಿಸುತ್ತೀರಿ ಮತ್ತು ಒಪ್ಪಿಕೊಳ್ಳುತ್ತೀರಿ. ಸೇವೆಯನ್ನು ಬಳಸುವ ಮೂಲಕ, Samsung ಯಾವುದೇ ಸಂಬಂಧಿತ ತೃತೀಯ ಪಕ್ಷದ ಉತ್ಪನ್ನಗಳು ಮತ್ತು/ಅಥವಾ ಸೇವೆಗಳಿಗಾಗಿ ಜವಾಬ್ದಾರರಾಗಿರುವುದಿಲ್ಲ ಹಾಗೂ ಅಂತಹ ತೃತೀಯ ಪಕ್ಷದ ಸೇವೆಯಲ್ಲಿ ಅಥವಾ ಅವುಗಳಿಂದ ಲಭ್ಯವಿರುವ ಯಾವುದೇ ವಿಷಯ, ಜಾಹೀರಾತು, ಉತ್ಪನ್ನಗಳು, ಸೇವೆಗಳು, ಅಥವಾ ಇತರ ವಸ್ತುಗಳಿಗಾಗಿ ಜವಾಬ್ದಾರರಾಗಿರುವುದಿಲ್ಲ ಅಥವಾ ಹೊಣೆಗಾರರಾಗಿರುವುದಿಲ್ಲ ಎಂಬುದನ್ನು ನೀವು ಅಂಗೀಕರಿಸುತ್ತೀರಿ ಮತ್ತು ಒಪ್ಪಿಕೊಳ್ಳುತ್ತೀರಿ.

2.	ಹಕ್ಕುಗಳ ಕಾಯ್ದಿರಿಸುವಿಕೆ ಮತ್ತು ಮಾಲೀಕತ್ವ
ಈ ಸೇವೆಯು ತೃತೀಯ ಪಕ್ಷದವರು ಒದಗಿಸುವ ಸಾಫ್ಟ್‌ವೇರ್ ಮತ್ತು ಡೇಟಾವನ್ನು ಒಳಗೊಂಡಿರುತ್ತದೆ. ಈ ಸೇವೆಯು Samsung ಮತ್ತು ಅದರ ಪರವಾನಗಿದಾರರ ಮಾಲೀಕತ್ವದಲ್ಲಿದೆ ಹಾಗೂ ಅನ್ವಯವಾಗುವ ಕೃತಿಸ್ವಾಮ್ಯ ಮತ್ತು ಇತರ ಬೌದ್ಧಿಕ ಆಸ್ತಿಯ ಕಾನೂನುಗಳು ಮತ್ತು ಒಪ್ಪಂದಗಳ ಅಡಿಯಲ್ಲಿ ಸಂರಕ್ಷಿತವಾಗಿದೆ ಎಂಬುದನ್ನು ನೀವು ಅಂಗೀಕರಿಸುತ್ತೀರಿ. ಈ TOS ಗಳು ಹಾಗೂ ಸೇವೆಯ ನಿಮ್ಮ ಬಳಕೆಯಿಂದ ನಿಮಗೆ ಸೇವೆಯಲ್ಲಿ ಅಥವಾ ಅದಕ್ಕೆ, ಯಾವುದೇ ಮಾಲೀಕತ್ವದ ಹಿತಾಸಕ್ತಿಯನ್ನು ಒದಗಿಸುವುದಿಲ್ಲ, ಹಾಗೂ ಈ TOS ಗಳ ನಿಯಮಳಿಗೆ ಅನುಗುಣವಾಗಿ ಹಿಂತೆಗೆದುಕೊಳ್ಳಬಹುದಾದ ಸೀಮಿತ, ವೈಯಕ್ತಿಕ, ಪ್ರತ್ಯೇಕವಲ್ಲದ, ವರ್ಗಾಯಿಸಲಾಗದ ಪರವಾನಗಿಯನ್ನು ಮಾತ್ರವೇ ನಿಮ್ಮ ಬಳಕೆಗೆಂದು ನಿಮಗೆ ಒದಗಿಸಲಾಗುತ್ತದೆ. ಕೃತಿಸ್ವಾಮ್ಯದಿಂದ ಸಂರಕ್ಷಿಸಲಾದ ವಿಷಯವಸ್ತುಗಳು, ಅಥವಾ ನಿಮಗೆ ಪುನರುತ್ಪಾದಿಸಲು ಹಕ್ಕು ಅಥವಾ ಕಾನೂನಾತ್ಮಕ ಅನುಮೋದನೆಯಿಲ್ಲದ ವಿಷಯವಸ್ತುಗಳ ಪುನರುತ್ಪಾದನೆ ಮಾಡಲು ನೀವು ಸೇವೆಯನ್ನು ಬಳಸುವಂತಿಲ್ಲ.
3.	ನಿರ್ಬಂಧಗಳು
ಹಾಗೆ ಮಾಡುವಂತೆ ನಿಮಗೆ ಸ್ಥಳೀಯ ಕಡ್ಡಾಯದ ಕಾನೂನಿನ ಅಗತ್ಯತೆಯು ಇರುವುದರ ಪ್ರಮಾಣಕ್ಕೆ ಹೊರತಾಗಿ, ನೀವು ಇವುಗಳನ್ನು ಮಾಡುವಂತಿಲ್ಲ: (i) ಸೇವೆಯ ಮೂಲ ಕೋಡ್ ಅಥವಾ ಕ್ರಮಾವಳಿಗಳನ್ನು ಪತ್ತೆಹಚ್ಚುವುದಕ್ಕಾಗಿ ರಿವರ್ಸ್ ಎಂಜಿನಿಯರ್, ಸಂಕಲನ, ವಿಭಜನೆ, ಅಥವಾ ಈತರೆ ರೀತಿಯ ಪ್ರಯತ್ನ; (ii) ಸೇವೆಯ ಯಾವುದೇ ವೈಶಿಷ್ಟ್ಯಗಳನ್ನು ಮಾರ್ಪಾಡಿಸುವುದು ಅಥವಾ ನಿಶಕ್ತಗೊಳಿಸುವುದು; (iii) ಸೇವೆಯ ಆಧಾರದಲ್ಲಿ ನಕಲಿಸುವ ಮತ್ತು/ಅಥವಾ ವ್ಯುತ್ಪನ್ನ ಕಾರ್ಯಗಳನ್ನು ರಚಿಸುವುದು; (iv) ಸೇವೆಗಳ ಬಾಡಿಗೆ, ಭೋಗ್ಯ, ಸಾಲ, ಉಪಪರವಾನಗಿ, ಅಥವಾ ವಾಣಿಜ್ಯಾತ್ಮಕ ಹೋಸ್ಟಿಂಗ್ ಸೇವೆಗಳನ್ನು ಒದಗಿಸುವುದು; (v) ಸೇವೆಯನ್ನು ನೀವು ಬಳಸುವುದಕ್ಕೆ ಸಂಬಂಧಿಸಿದಂತೆ ನಮ್ಮ ಅಥವಾ ಯಾವುದೇ ತೃತೀಯ ಪಕ್ಷದವರ ಬೌದ್ಧಿಕ ಆಸ್ತಿಯ ಹಕ್ಕುಗಳನ್ನು (ಅಂತಹ ಬಳಕೆಗಾಗಿ ಈ TOS ಗಳಿಂದ ಪರವಾನಗಿ ಹೊಂದಿಲ್ಲದಿರುವ ಮಟ್ಟಿಗೆ) ಉಲ್ಲಂಘಿಸುವುದು; (vi) ಯಾವುದೇ ಕಾನೂನು ವಿರೋಧಿ ರೀತಿಯಲ್ಲಿ, ಯಾವುದೇ ಕಾನೂನು ವಿರೋಧಿ ಉದ್ದೇಶಕ್ಕಾಗಿ, ಅಥವಾ ಈ TOS ಗಳಿಗೆ ವ್ಯತಿರಿಕ್ತವಾದ ಯಾವುದೇ ವಿಧಾನದಲ್ಲಿ ಈ ಸೇವೆಯನ್ನು ಬಳಸುವುದು, ಅಥವಾ ವಂಚಿಸುವ ರೀತಿಯಲ್ಲಿ ಅಥವಾ ದುರುದ್ದೇಶಪೂರಿತವಾಗಿ ವರ್ತಿಸುವುದು, ಉದಾಹರಣೆಗಾಗಿ, ಸೇವೆಯೊಳಗೆ ಅಥವಾ ಯಾವುದೇ ಕಾರ್ಯಾಚರಣಾ ವ್ಯವಸ್ಥೆಯೊಳಗೆ ಹ್ಯಾಕ್ ಮಾಡುವುದು ಅಥವಾ ವೈರಸ್‌ಗಳು ಸೇರಿದಂತೆ ಹಾನಿಕಾರಕ ಡೇಟಾದಂತಹ ದುರುದ್ದೇಶಪೂರಿತ ಕೋಡ್ ಅನ್ನು ಸೇರಿಸುವುದು; (vii) ನಮ್ಮ ಸಿಸ್ಟಂ‌ಗಳು ಅಥವಾ ಭದ್ರತೆಗೆ ಹಾನಿ ಮಾಡಬಲ್ಲ, ನಿಶಕ್ತಗೊಳಿಸಬಲ್ಲ, ಹೆಚ್ಚು ಹೊರೆ ನೀಡಬಲ್ಲ, ದುರ್ಬಲಗೊಳಿಸಬಲ್ಲ ಅಥವಾ ರಾಜಿ ಮಾಡಿಕೊಳ್ಳಬಲ್ಲ ರೀತಿಯಲ್ಲಿ ಅಥವಾ ಇತರೆ ಬಳಕೆದಾರರಿಗೆ ಅಡಚಣೆ ಮಾಡುವ ರೀತಿಯಲ್ಲಿ ಸೇವೆಯನ್ನು ಬಳಸುವುದು; (viii) ಈ ಸೇವೆ ಅಥವಾ ನಮ್ಮ ಸಿಸ್ಟಂ‌ಗಳಿಂದ ಯಾವುದೇ ರೀತಿಯ ಮಾಹಿತಿ ಅಥವಾ ಡೇಟಾವನ್ನು ಸಂಗ್ರಹಿಸುವುದು ಅಥವಾ ಪಡೆದುಕೊಳ್ಳುವುದು, ಅಥವಾ ಈ ಸೇವೆಯು ಚಲಾವಣೆಯಲ್ಲಿರುವ ಸರ್ವರ್‌ಗಳಿಂದ ಅಥವಾ ಅವುಗಳಿಗೆ ಪ್ರಸಾರವಾಗುವ ಯಾವುದೇ ವಿಷಯಗಳ ರಹಸ್ಯ ಲಿಪಿ ಭೇದಿಸಲು ಪ್ರಯತ್ನಿಸುವುದು; ಹಾಗೂ (ix) ಇತರ ಯಾವುದೇ ವ್ಯಕ್ತಿಗೆ ಕಿರುಕುಳ ನೀಡಲು, ಬೆದರಿಸಲು ಅಥವಾ ಹಾನಿಗೊಳಿಸಲು ಮತ್ತು/ಅಥವಾ ಅವರ ಗೌಪ್ಯತೆ ಅಥವಾ ಅದರ ಗೌರವದ ಹಕ್ಕನ್ನು ಉಲ್ಲಂಘಿಸಲು ಸೇವೆಯನ್ನು ಬಳಸುವುದು.
4.	ಈ ಸೇವೆಯ ನವೀಕರಣ, ಬದಲಾವಣೆ ಅಥವಾ ಅಮಾನತು
ತಾಂತ್ರಿಕ ದೋಷ ಸರಿಪಡಿಸುವಿಕೆಗಳು, ಸೇವೆಯ ವರ್ಧನೆಗಳು, ಹೊಸ ವೈಶಿಷ್ಟ್ಯಗಳು, ಅಸ್ತಿತ್ವದಲ್ಲಿರುವ ಕಾರ್ಯಗಳ ಅಳಿಸುವಿಕೆಗಳು, ಅಥವಾ ಸೇವೆಯ ಮಾರ್ಪಡಿಸುವಿಕೆಗಳನ್ನು ಒಳಗೊಂಡು, ಆದರೆ ಅಷ್ಟಕ್ಕೆ ಸೀಮಿತವಾಗದೆ, ಸೇವೆಯ ನವೀಕರಣಗಳು ಅಥವಾ ಉನ್ನತೀಕರಣಗಳನ್ನು (“ನವೀಕರಣಗಳು”) Samsung ಯಾವುದೇ ಸಮಯದಲ್ಲಿಯೂ ಒದಗಿಸಬಹುದು ಅಥವಾ ಲಭ್ಯವಾಗುವಂತೆ ಮಾಡಬಹುದು. ಆದಾಗ್ಯೂ, Samsung ನಿಮಗೆ ನವೀಕರಣಗಳನ್ನು ಒದಗಿಸಲು ಬಾಧ್ಯರಾಗಿಲ್ಲವೆಂದು ನೀವು ಅಂಗೀಕರಿಸುತ್ತೀರಿ ಮತ್ತು ಒಪ್ಪಿಕೊಳ್ಳುತ್ತೀರಿ. ನವೀಕರಣಗಳೊಂದಿಗೆ ಪ್ರತ್ಯೇಕ ನಿಯಮಗಳು ಮತ್ತು ಷರತ್ತುಗಳನ್ನು ಒದಗಿಸಿದ ಹೊರತು, ಎಲ್ಲಾ ಸಂರ್ಭಗಳಲ್ಲಿ ಈ TOS ಗಳು ನವೀಕರಣಗಳನ್ನು ನಿಯಂತ್ರಿಸುತ್ತವೆ - ಯಾವುದೇ ನವೀಕರಣಗಳೊಂದಿಗೆ ಪ್ರತ್ಯೇಕ ನಿಯಮಗಳು ಮತ್ತು ಷರತ್ತುಗಳನ್ನು ಒದಗಿಸಲಾದ ಸಂದರ್ಭಗಳಲ್ಲಿ ಅವುಗಳನ್ನು ಆ ಪ್ರತ್ಯೇಕ ನಿಯಮಗಳು ಮತ್ತು ಷರತ್ತುಗಳು ನಿಯಂತ್ರಿಸುತ್ತವೆ. ನವೀಕರಣಗಳನ್ನು ಕಾಲ ಕಾಲಕ್ಕೆ ಪಡೆಯುವುದರ ಪ್ರಾಮುಖ್ಯತೆಯ ಕಾರಣದಿಂದ, ನಿಮ್ಮನ್ನು ಮತ್ತು ಇತರ ಬಳಕೆದಾರರನ್ನು ರಕ್ಷಿಸಲು ನೆರವಾಗುವ ನಿಟ್ಟಿನಲ್ಲಿ, ಭದ್ರತಾ ಸಾಫ್ಟ್‌ವೇರ್‌ಗಳಿಗಾಗಿ ನವೀಕರಣಗಳು ಅಥವಾ ಗಂಭೀರವಾದ ತಾಂತ್ರಿಕ ದೋಷ ಸರಿಪಡಿಸುವಿಕೆಗಳು ಅಥವಾ ಇತರೆ ಪ್ರಮುಖ ನವೀಕರಣಗಳನ್ನು ಸ್ವಯಂಚಾಲಿತವಾಗಿ ಡೌನ್‌ಲೋಡ್ ಮಾಡಲಾಗಬಹುದು ಮತ್ತು ಅನುಸ್ಥಾಪಿಸಲಾಗಬಹುದು.
ಅನ್ವಯವಾಗುವ ಕಾನೂನು ಅನುಮತಿಸುವ ಮಟ್ಟದವರೆಗೂ, Samsung ಪೂರ್ವ ಸೂಚನೆಯೊಂದಿಗೆ ಮಾತ್ರ ಸೇವೆಯ ಅಥವಾ ಅದರ ಯಾವುದೇ ಭಾಗಕ್ಕೆ ಪ್ರವೇಶವನ್ನು ಬದಲಾಯಿಸುವ, ಅಮಾನತುಗೊಳಿಸುವ, ತೆಗೆದುಹಾಕುವ, ಮಿತಿಗೊಳಿಸುವ ಅಥವಾ ನಿಶಕ್ತಗೊಳಿಸುವ ಹಕ್ಕನ್ನು ಸ್ಪಷ್ಟವಾಗಿ ಕಾಯ್ದಿರಿಸಿಕೊಳ್ಳುತ್ತದೆ. 
5.	ತೃತೀಯ ಪಕ್ಷದ ಸೇವೆಗಳು ಮತ್ತು ವಿಷಯ 
ಈ ಸೇವೆಯ ಮೂಲಕ ನಿಮಗೆ ತೃತೀಯ ಪಕ್ಷದ ಸೇವೆಗಳು ಮತ್ತು/ಅಥವಾ ವಿಷಯವು ಕೂಡ ಲಭ್ಯವಾಗಬಹುದು. ಕಾನೂನಿನಡಿ ಅನುಮತಿಸಲಾದ ಮಟ್ಟಿಗೆ, ಯಾವುದೇ ತೃತೀಯ ಪಕ್ಷದ ಸೇವೆಗಳು ಅಥವಾ ವಿಷಯಗಳಿಗೆ ಸಂಬಂಧಿಸಿದಂತೆ ಅವುಗಳ ಗುಣಮಟ್ಟ, ನಿಖರತೆ, ಪರಿಣಾಮಕಾರಿತ್ವ, ವೈರಸ್‌ಗಳು ಇಲ್ಲದಿರುವಿಕೆ, ತೃತೀಯ ಪಕ್ಷದ ಹಕ್ಕುಗಳ ಉಲ್ಲಂಘನೆಯಾಗದಿರುವಿಕೆ, ಮತ್ತು ಯಾವುದೇ ಅನ್ವಯವಾಗುವ ಕಾನೂನುಗಳು ಅಥವಾ ನಿಬಂಧನೆಗಳ ಅನುಸರಣೆಗಳೂ ಒಳಗೊಂಡಂತೆ ಅದರೆ ಅವುಗಳಿಗಷ್ಠೇ ಸೀಮಿತವಾಗಿಲ್ಲದಂತೆ, ಯಾವುದೇ ರೀತಿಯಲ್ಲೂ ಸಹ, ಯಾವುದೇ ಖಾತರಿಗಳು, ಷರತ್ತು, ಅಥವಾ ಪ್ರಾತಿನಿಧ್ಯಗಳನ್ನು Samsung ನಿರಾಕರಿಸುತ್ತದೆ. ತೃತೀಯ ಪಕ್ಷಗಳ ಸೇವೆಗಳು ಮತ್ತು ವಿಷಯಗಳ ಬಳಕೆಯು ಅಂತಹ ತೃತೀಯ ಪಕ್ಷದ ಪೂರೈಕೆದಾರರ ಬಳಕೆಯ ನಿಯಮಗಳು, ಪರವಾನಗಿ ಒಪ್ಪಂದ, ಗೌಪ್ಯತಾ ನೀತಿ, ಅಥವಾ ಇಂತಹ ಬೇರೆ ಒಪ್ಪಂದಗಳಿಗೆ ಒಳಪಟ್ಟಿರಬಹುದು. ಈ ಸೇವೆಯು ತೆರೆದ ಮೂಲ ಪರವಾನಗಿಗಳಿಗೆ ಒಳಪಟ್ಟಿರಬಹುದಾಗಿದ್ದು, ಸೇವೆಯ ಆ ಭಾಗಕ್ಕೆ ಸಂಬಂಧಿಸಿದಂತೆ ಅಂತಹ ತೆರೆದ ಮೂಲ ಪರವಾನಗಿಗಳ ನಿಯಮಗಳು ಈ ಸೇವೆಯ TOS ಗಳಲ್ಲಿನ ನಿಯಮಗಳಿಗಿಂತ ಆದ್ಯತೆ ಪಡೆಯಬಹುದು.
6.	ಡೇಟಾ ಸಂಗ್ರಹಣೆ ಮತ್ತು ಬಳಕೆ
Samsung ಮತ್ತು/ಅಥವಾ Samsung ನಿಂದ ಜವಾಬ್ದಾರಿ ವಹಿಸಲಾದ ಪಕ್ಷಗಳು ಸೇವೆ ಮತ್ತು ನವೀಕರಣ‌ಗಳನ್ನು ಒದಗಿಸಲು, ಹಾಗೂ ಸೇವೆಯನ್ನು ಸುಧಾರಿಸಲು ಅಥವಾ ವರ್ಧಿಸಲು ಅಗತ್ಯವಿರುವ ಮಾಹಿತಿಯನ್ನು ಸಂಗ್ರಹಿಸಬಹುದು ಮತ್ತು ಬಳಸಬಹುದು. ಎಲ್ಲ ಸಮಯಗಳಲ್ಲಿಯೂ ನಿಮ್ಮ ಮಾಹಿತಿಯನ್ನು ಅನ್ವಯವಾಗುವ ಕಾನೂನು ಮತ್ತು Samsung ನ ಜಾಗತಿಕ ಗೌಪ್ಯತಾ ನೀತಿಗೆ ಅನುಸಾರವಾಗಿ ನಿರ್ವಹಿಸಲಾಗುತ್ತದೆ, ಹಾಗೂ ಅದನ್ನು ಇಲ್ಲಿ ವೀಕ್ಷಿಸಬಹುದು: http://account.samsung.com/membership/pp 
7.	ಡೇಟಾ ಪ್ರವೇಶ 
ಈ ಸೇವೆಯ ಕೆಲವು ವೈಶಿಷ್ಟ್ಯಗಳು ಇಂಟರ್ನೆಟ್‌ಗೆ ಪ್ರವೇಶ ಪಡೆಯುವುದಕ್ಕಾಗಿ ನಿಮ್ಮ ಸಾಧನವು ಇಂಟರ್ನೆಟ್‌ಗೆ ಪ್ರವೇಶ ಹೊಂದಿರಬೇಕಾದ ಅಗತ್ಯವಿರಬಹುದಾಗಿದೆ ಹಾಗೂ ನಿಮ್ಮ ನೆಟ್‌ವರ್ಕ್ ಅಥವಾ ಇಂಟರ್ನೆಟ್ ಪೂರೈಕೆದಾರರು ವಿಧಿಸುವ ನಿರ್ಬಂಧಗಳಿಗೆ ಒಳಪಟ್ಟಿರಬಹುದಾಗಿದೆ. ಈ ಸೇವೆಯು ನಿಮ್ಮ ಡೇಟಾ ನೆಟ್‌ವರ್ಕ್ ಮೂಲಕ ಪ್ರವೇಶದ ಅಗತ್ಯವನ್ನು ಹೊಂದಿರಬಹುದು, ಹಾಗೂ ಇದು ನಿಮ್ಮ ಪಾವತಿ ಯೋಜನೆಯ ಆಧಾರದಲ್ಲಿ ಹೆಚ್ಚುವರಿ ಶುಲ್ಕಗಳಿಗೆ ಕಾರಣವಾಗಬಹುದಾಗಿದೆ. ಇದರ ಜೊತೆಗೆ, ನಿಮ್ಮ ಸಾಧನದ ಹಾರ್ಡ್‌ವೇರ್ ಅಥವಾ ಡೇಟಾ ಪ್ರವೇಶದ ಸೂಕ್ತತೆ ಮತ್ತು ಕಾರ್ಯನಿರ್ವಹಣೆಗಳು ನಿಮ್ಮ ಈ ಸೇವೆಯಲ್ಲಿನ ಕೆಲವು ವೈಶಿಷ್ಟ್ಯಗಳನ್ನು ಆನಂದಿಸುವುದರ ಮೇಲೆ ಪ್ರಭಾವ ಬೀರಬಹುದು. ಡೇಟಾ ನೆಟ್‌ವರ್ಕ್ ಮತ್ತು/ಅಥವಾ ಡೇಟಾ ಪ್ರವೇಶದ ಲಭ್ಯತೆ ಮತ್ತು ಸೂಕ್ತತೆಗಾಗಿ Samsung ಜವಾಬ್ದಾರರಾಗಿರುವುದಿಲ್ಲವೆಂದು ನೀವು ಸ್ಪಷ್ಟವಾಗಿ ಅಂಗೀಕರಿಸುತ್ತೀರಿ ಮತ್ತು ಒಪ್ಪಿಕೊಳ್ಳುತ್ತೀರಿ.

8.	ಕಾನೂನಿನ ಅನುಸರಣೆ
ಸೇವಯ ಬಳಕೆಯ ಸಮಯದಲ್ಲಿ ನೀವು ಅನ್ವಯವಾಗುವ ಎಲ್ಲಾ ರಫ್ತು ನಿರ್ಬಂಧಗಳ ಕಾನೂನುಗಳು ಮತ್ತು ನಿಬಂಧನೆಗಳನ್ನೂ ಒಳಗೊಂಡಂತೆ, ಆದರೆ ಅವುಗಳಿಗಷ್ಟೇ ಸೀಮಿತವಾಗದೆಯೇ, ಯಾವುದೇ ಮತ್ತು ಎಲ್ಲಾ ಅನ್ವಯವಾಗುವ ಕಾನೂನುಗಳನ್ನು ಮತ್ತು ನಿಬಂಧನೆಗಳನ್ನು ಅನುಸರಿಸುವುದಾಗಿ ಅಂಗೀಕರಿಸುತ್ತೀರಿ ಮತ್ತು ಒಪ್ಪುತ್ತೀರಿ. 
9.	ಮುಕ್ತಾಯಗೊಳಿಸುವಿಕೆ
ಮುಕ್ತಾಯಗೊಳಿಸಲಾಗುವವರೆಗೂ ಈ TOS ಗಳು ಜಾರಿಯಲ್ಲಿರುತ್ತವೆ. ಸೇವೆಯ ನಿಮ್ಮ ಬಳಕೆಯನ್ನು ಸ್ಥಗಿತಗೊಳಿಸುವ ಮೂಲಕ ಹಾಗೂ ಸಂಬಂಧಿತ ಎಲ್ಲ ಸಾಫ್ಟ್‌ವೇರ್, ದಾಖಲಾತಿಗಳು ಮತ್ತು Samsung ನಿಂದ ಒದಗಿಸಲಾಗಿರುವ ಇತರ ಸಾಮಗ್ರಿಗಳನ್ನು, ಅವುಗಳ ಬ್ಯಾಕಪ್ ಪ್ರತಿಗಳೂ ಸೇರಿದಂತೆ, ಅಸ್ಥಾಪಿಸುವ ಮೂಲಕ, ಅಳಿಸುವ ಮೂಲಕ, ಮತ್ತು ಅನ್ವಯವಾದಲ್ಲಿ, ಮರಳಿಸುವ ಮೂಲಕ ನೀವು ಈ TOS ಗಳನ್ನು ಯಾವುದೇ ಸಮಯದಲ್ಲಿಯೂ ಮುಕ್ತಾಯಗೊಳಿಸಬಹುದು. ನೀವು ಈ TOS ಗಳನ್ನು ಅನುಸರಿಸದೇ ಇದ್ದಲ್ಲಿ, ಈ TOS ಗಳ ಆಧಾರದಲ್ಲಿರುವ ನಿಮ್ಮ ಹಕ್ಕುಗಳನ್ನು Samsung ಯಾವುದೇ ಸೂಚನೆ ಇಲ್ಲದೆಯೇ ಸ್ವಯಂಚಾಲಿತವಾಗಿ ಮುಕ್ತಾಯಗೊಳಿಸುವುದು. ಈ TOS ಗಳನ್ನು ಮುಕ್ತಾಯಗೊಳಿಸಿದಾಗ (ಅಥವಾ ಈ TOS ಗಳನ್ನು Samsung ಮುಕ್ತಾಯಗೊಳಿಸಿದಾಗ, ಇಂತಹ ಮುಕ್ತಾಯಗೊಳಿಸುವಿಕೆಯ ಬಗ್ಗೆ ತಿಳಿದ ತಕ್ಷಣ), ಸೇವೆಯ ಎಲ್ಲ ರೀತಿಯ ಬಳಕೆಗಳನ್ನೂ ನೀವು ತಕ್ಷಣ ಸ್ಥಗಿತಗೊಳಿಸಬೇಕು. ಸ್ಪಷ್ಟತೆಯ ಉದ್ದೇಶಕ್ಕಾಗಿ, Samsung ಈ TOS ಗಳು ಮತ್ತು ಸೇವೆಯನ್ನು ನಿಮಗೆ ಮೂವತ್ತು (30) ದಿನಗಳ ಮುಂಚಿತ ಸೂಚನೆ ನೀಡಿ (ಉದಾ., ಸೇವಾ ವೆಬ್‌ಸೈಟ್, ಅಪ್ಲಿಕೇಶನ್ ಮೂಲಕ ಪಾಪ್-ಅಪ್, ಇಮೇಲ್ ಅಥವಾ ಇತ್ಯಾದಿಗಳು) ಮುಕ್ತಾಯಗೊಳಿಸಬಹುದು.
10.	ಖಾತರಿಯ ಹಕ್ಕು ನಿರಾಕರಣೆ
ಅನ್ವಯವಾಗುವ ಕಾನೂನಿನಡಿ ಅನುಮತಿಸಲಾದ ಗರಿಷ್ಠ ಪ್ರಮಾಣಕ್ಕೆ, SAMSUNG ನಿಂದ ಸ್ಪಷ್ಟವಾಗಿ ಅಥವಾ ಸೂಚಿತವಾಗಿ, ಯಾವುದೇ ರೀತಿಯ ಖಾತರಿಗಳು ಅಥವಾ ಒಪ್ಪಂದದ ಷರತ್ತುಗಳಿಲ್ಲದಂತೆ, “ಇದ್ದದ್ದು ಇದ್ದಂತೆ” ಮತ್ತು “ಲಭ್ಯವಿರುವಂತೆ” ಆಧಾರದಲ್ಲಿ ಸೇವೆಯನ್ನು ಒದಗಿಸಲಾಗುತ್ತದೆ. ಅನ್ವಯವಾಗುವ ಕಾನೂನಿನಿಂದ ಅನುಮತಿಸಲಾದ ಗರಿಷ್ಠ ಪ್ರಮಾಣಕ್ಕೆ, ಸೂಚಿತ ಖಾತರಿಗಳು ಅಥವಾ ವ್ಯಾಪಾರಾತ್ಮಕತೆಯ ನಿಯಮಗಳು ಸಮಾಧಾನಕರ ಗುಣಮಟ್ಟ, ನಿರ್ದಿಷ್ಟ ಉದ್ದೇಶಕ್ಕಾಗಿನ ಯುಕ್ತತೆ, ವಿಶ್ವಾಸಾರ್ಹತೆ ಅಥವಾ ಲಭ್ಯತೆ, ನಿಖರತೆ, ವೈರಸ್‌ಗಳಿಲ್ಲದಿರುವಿಕೆ, ನಿಶ್ಶಬ್ಧವಾದ ಆನಂದಿಸುವಿಕೆ, ತೃತೀಯ ಪಕ್ಷದ ಹಕ್ಕುಗಳ ಉಲ್ಲಂಘಿಸದಿರುವಿಕೆ, ಅಥವಾ ಬೇರೆ ಹಕ್ಕುಗಳ ಉಲ್ಲಂಘನೆಯನ್ನು ಒಳಗೊಂಡಂತೆ, ಆದರೆ ಅವುಗಳಿಗಷ್ಟೇ ಸೀಮಿತವಾಗದಂತೆ, ಎಲ್ಲಾ ಸ್ಪಷ್ಟ, ಸೂಚಿತ, ಅಥವಾ ಶಾಸನಾತ್ಮಕ ಖಾತರಿಗಳು ಅಥವಾ ಇತರೆ ನಿಯಮಗಳನ್ನು SAMSUNG ನಿರಾಕರಿಸುತ್ತದೆ. ಕೆಲವು ನ್ಯಾಯಾಂಗ ವ್ಯಾಪ್ತಿಗಳು ಸೂಚಿತ ಖಾತರಿಗಳ ಹೊರತುಪಡಿಸುವಿಕೆಗಳು ಅಥವಾ ಮಿತಿಗಳನ್ನು ಅನುಮತಿಸುವುದಿಲ್ಲ, ಹೀಗಾಗಿ ಮೇಲೆ ಹೇಳಿದ ಹೊರತುಪಡಿಸುವಿಕೆಗಳು ಅಥವಾ ಮಿತಿಗಳು ನಿಮಗೆ ಅನ್ವಯವಾಗದಿರಬಹುದು. SAMSUNG ಅಥವಾ ಅದರ ಸಹ ಸಂಸ್ಥೆಗಳಿಂದ ನೀವು ಮೌಖಿಕ ಅಥವಾ ಲಿಖಿತ ರೂಪದಲ್ಲಿ ಪಡೆದುಕೊಂಡಿರುವ ಯಾವುದೇ ಸಲಹೆ ಅಥವಾ ಮಾಹಿತಿಯು ಸೇವೆಗೆ ಸಂಬಂಧಿಸಿದಂತೆ SAMSUNG ನ ಈ ಖಾತರಿಯ ಹಕ್ಕು ನಿರಾಕರಣೆಯನ್ನು ಬದಲಿಸಬಹುದು ಎಂದಾಗಲಿ, ಅಥವಾ SAMSUNG ನಿಂದ ಬೇರೆ ಯಾವುದೇ ರೀತಿಯ ಖಾತರಿಯನ್ನು ರಚಿಸಬಹುದು ಎಂದಾಗಲಿ ಪರಿಭಾವಿಸುವಂತಿಲ್ಲ. 
ಈ ಹಿಂದಿನ ಹಕ್ಕುನಿರಾಕರಣೆಯನ್ನು ಸೀಮಿತಗೊಳಿಸದೆಯೇ, ಹಾಗೂ ಅನ್ವಯವಾಗುವ ಕಾನೂನಿನ ಅಡಿಯಲ್ಲಿ ಗರಿಷ್ಠ ಪ್ರಮಾಣದವರೆಗೂ, ಈ ಸೇವೆ ಅಥವಾ ಅದರಲ್ಲಿನ ವಿಷಯಗಳು ಈ ಕೆಳಗಿನಂತೆ ಇರಲಿವೆ ಎಂದು SAMSUNG ಪ್ರತಿನಿಧಿಸುವುದನ್ನಾಗಲಿ, ಖಾತರಿಪಡಿಸುವುದನ್ನಾಗಲಿ ಅಥವಾ ಖಚಿತವಾಗಿ ಹೇಳುವುದನ್ನಾಗಲಿ ಮಾಡುವುದಿಲ್ಲ: (i) ಅಡೆತಡೆಗಳಿಲ್ಲದೆ, ಸಕಾಲಿಕವಾಗಿ, ಭದ್ರವಾಗಿ ಅಥವಾ ದೋಷರಹಿತವಾಗಿ ಕಾರ್ಯಾಚರಣೆಯಲ್ಲಿರುವುದು; (ii) ಯಾವಾಗಲೂ ಲಭ್ಯವಿರುವುದು ಅಥವಾ ಎಲ್ಲಾ ಹಾನಿಕಾರಕ ಘಟಕಗಳು ಅಥವಾ ದೋಷಗಳಿಂದ ಮುಕ್ತವಾಗಿರುವುದು; (iii) ಅನಧಿಕೃತ ಬಳಕೆಯಿಂದ ಭದ್ರವಾಗಿರುವುದು ಅಥವಾ ಅವುಗಳಿಗೆ ನಿರೋಧಕವಾಗಿರುವುದು (ನಿಮಗೆ ವಿತರಿಸಲಾದ ವಿಷಯ ಅಥವಾ ನೀವು ಒದಗಿಸಿದ ಮಾಹಿತಿಯೂ ಒಳಗೊಂಡಂತೆ); ಅಥವಾ (iv) ನಿಖರವಾಗಿರುವವು, ಪೂರ್ಣವಾಗಿರುವವು, ಅಥವಾ ವಿಶ್ವಾಸಾರ್ಹವಾಗಿರುವವು, ಸೇವೆಗಳ ಗುಣಮಟ್ಟವು ನಿಮಗೆ ತೃಪ್ತಿಕರವಾಗಿರುವುದು, ಅಥವಾ ದೋಷಗಳನ್ನು ಸರಿಪಡಿಸಲಾಗುವುದು.

11.	ಬಾಧ್ಯತೆಯ ಮಿತಿ
11.1 ಅನ್ವಯವಾಗುವ ಕಾನೂನಿನಡಿ ಬಾಧ್ಯತೆಯನ್ನು ಹೊರತುಪಡಿಸಲಾಗದಿದ್ದರೆ ಅಥವಾ ಮಿತಿಗೊಳಿಸಲಾಗದಿದ್ದರೆ, ಇಂತಹ ಹೊರತುಪಡಿಸುವಿಕೆ ಅಥವಾ ಮಿತಿಗೊಳಿಸುವಿಕೆಯನ್ನು ಅನ್ವಯವಾಗುವ ಕಾನೂನು ತಡೆಯುವುದರ ಮಟ್ಟಿಗೆ ಅಥವಾ ಸೂಕ್ತವಾದ ನ್ಯಾಯಾಂಗ ವ್ಯಾಪ್ತಿಯ ನ್ಯಾಯಾಲಯವು ಇಂತಹ ಹೊರತುಪಡಿಸುವಿಕೆ ಅಥವಾ ಮಿತಿಗೊಳಿಸುವಿಕೆಯು ಅನ್ವಯವಾಗುವ ಕಾನೂನಿನ ಪ್ರಕಾರ ಪರಿಣಾಮಕಾರಿಯಲ್ಲ ಎಂದು ತೀರ್ಮಾನಿಸುವುದರ ಮಟ್ಟಿಗೆ, ಯಾವುದೇ ರೀತಿಯಲ್ಲಿ ನಷ್ಟ ಅಥವಾ ಹಾನಿಗಾಗಿನ ಬಾಧ್ಯತೆಯನ್ನು SAMSUNG ಮತ್ತು ನೀವು ಮಿತಿಗೊಳಿಸುವುದಿಲ್ಲ ಅಥವಾ ಖಾತರಿಯನ್ನು ಹೊರತುಪಡಿಸುವುದಿಲ್ಲ. 
11.2 ಅನ್ವಯವಾಗುವ ಕಾನೂನು ಅನುಮತಿಸಿದ ಗರಿಷ್ಠ ಮಟ್ಟದವರೆಗೆ, (i) ನಷ್ಟವು ಪರೋಕ್ಷ, ಪ್ರಾಸಂಗಿಕ, ವಿಶೇಷ, ಪರಿಣಾಮಾತ್ಮಕ ಅಥವಾ ಎಚ್ಚರಿಕೆಯ ರೂಪದ ಅಥವಾ ಶಿಕ್ಷಾರೂಪದ ಹಾನಿಗಳನ್ನು ಒಳಗೊಂಡಿರುವಲ್ಲಿ, (ii) ಲಾಭಾಂಶದ ನಷ್ಟ, ವ್ಯಾಪಾರದ ನಷ್ಟ, ಅವಕಾಶದ ನಷ್ಟ ಅಥವಾ ಡೇಟಾದ ನಷ್ಟಕ್ಕಾಗಿ, ಅಥವಾ (iii) ದೋಷಗಳು, ಹೊರತುಪಡಿಸುವಿಕೆಗಳು ಅಥವಾ ಅಡಚಣೆಗಳು, ಕಂಪ್ಯೂಟರ್ ವೈರಸ್‌ಗಳು, ಸಂಪರ್ಕ ಅಥವಾ ಸಂಪರ್ಕತೆ ಸಮಸ್ಯೆಗಳು ಅಥವಾ ನೆಟ್‌ವರ್ಕ್ ಶುಲ್ಕಗಳಿಗೆ ಸಂಬಂಧಿಸಿದಂತೆ, ಒಪ್ಪಂದದ ಅಡಿಯಲ್ಲಿ (ನಿರ್ಲಕ್ಷ್ಯವೂ ಸೇರಿದಂತೆ) ಯಾವುದೇ ಹಾನಿ, ನಷ್ಟ, ಅಥವಾ ಹೊಣೆಗಾರಿಕೆಗಳಿಗೆ, ತೃತೀಯ ಪಕ್ಷದ ಬಾಧ್ಯತೆಗಳ ಕಾನೂನುಗಳು (ಕರ್ತವ್ಯಲೋಪ ಮತ್ತು ನಿರ್ಲಕ್ಷ್ಯದ ಕ್ಲೇಮುಗಳು ಸೇರಿದಂತೆ), ಅಥವಾ ಶಾಸನಾತ್ಮಕ ಬಾಧ್ಯತೆಗಳು ಅಥವಾ ಬೇರೆ ಯಾವುದೇ ಕಾನೂನಿನ ಆಧಾರದ ಯಾವುದೇ ವಿಚಾರಗಳಿಗೆ, ಇಂತಹ ನಷ್ಟದ ಅಪಾಯದ ಕುರಿತಾಗಿ SAMSUNG ಗೆ ನಿರ್ದಿಷ್ಟವಾಗಿ ಸೂಚನೆ ನೀಡಿಲಾಗಿದ್ದರೂ ಕೂಡ, SAMSUNG ಬಾಧ್ಯಸ್ಥವಾಗಲಾರದು. 
11.3 ಅನ್ವಯವಾಗುವ ಕಾನೂನಿನಿಂದ ಅನುಮತಿಸಲಾದ ಗರಿಷ್ಠ ಮಟ್ಟದವರೆಗೆ, ಈ TOS ನಿಂದ ಅಥವಾ ಅದಕ್ಕೆ ಸಂಬಂಧಿಸಿದಂತೆ SAMSUNG ನಿಮಗೆ ಬಾಧ್ಯತೆ ಹೊಂದಿರುವ ಒಟ್ಟು ಆರ್ಥಿಕ ಹೊಣೆಗಾರಿಕೆ. ಸೇವೆ ಅಥವಾ ಸಂಬಂಧಿತ ವಿಷಯಗಳು ಈ ಸೇವೆಗಾಗಿ ನಿರ್ದಿಷ್ಟವಾಗಿ ನೀವು SAMSUNG ಅಥವಾ SAMSUNG ನ ಸಹಸಂಸ್ಥೆಗೆ ಪಾವತಿಸಿದ ಮೊತ್ತವನ್ನು ಮೀರುವುದಿಲ್ಲ. 

11.4 ಸೇವೆಗಳ ಪ್ರಯೋಜನಗಳನ್ನು ಪರಿಗಣಿಸಿ, ಮೇಲೆ ತಿಳಿಸಿದ 10 ಮತ್ತು 11 ನೇ ಪರಿಚ್ಛೇದಗಳ ವಿಧಿಗಳು ಸೂಕ್ತವಾಗಿವೆ ಎಂಬುದನ್ನು ನೀವು ಅಂಗೀಕರಿಸುತ್ತೀರಿ, ಹಾಗೂ ಇಂತಹ ಅಪಾಯವನ್ನು ನೀವು ಸ್ವೀಕರಿಸುತ್ತೀರಿ ಮತ್ತು/ಅಥವಾ ಅದಕ್ಕೆ ಅನುಗುಣವಾಗಿ ವಿಮಾ ರಕ್ಷಣೆಯನ್ನು ಪಡೆಯುವಿರಿ. 
11.5 ಯಾವುದೇ ಡೇಟಾ ನಷ್ಟವಾಗುವುದನ್ನು ತಪ್ಪಿಸುವುದಕ್ಕಾಗಿ ಸೇವೆಗಳನ್ನು ಬಳಸುವ ಮುನ್ನ ನೀವು ನಿಮ್ಮ ಸಾಧನದಲ್ಲಿನ ಡೇಟಾದ ಬ್ಯಾಕಪ್‌ ಪಡೆಯುವುದು ಅತ್ಯವಶ್ಯಕ. ಈ ಸೇವೆಯ ಬಳಕೆಯಿಂದ ಉಂಟಾದ ಯಾವುದೇ ಡೇಟಾದ ನಷ್ಟಕ್ಕೆ SAMSUNG ಜವಾಬ್ದಾರರಾಗಿರುವುದಿಲ್ಲವೆಂದು ನೀವು ಸ್ಪಷ್ಟವಾಗಿ ಅಂಗೀಕರಿಸುತ್ತೀರಿ ಮತ್ತು ಒಪ್ಪಿಕೊಳ್ಳುತ್ತೀರಿ.
12.	ನಷ್ಟ ಪರಿಹಾರ
ನೀವು ನಿಮ್ಮ ವ್ಯವಹಾರದ, ವ್ಯಾಪಾರದ, ಅಥವಾ ವೃತ್ತಿಯ ಭಾಗವಾಗಿ ಈ ಸೇವೆಯನ್ನು ಬಳಸುತ್ತಿದ್ದಲ್ಲಿ ಮಾತ್ರ ಈ ಕೆಳಗಿನ ಪಠ್ಯವು ನಿಮಗೆ ಅನ್ವಯವಾಗುತ್ತದೆ: ಸೇವೆಯ ನಿಮ್ಮ ಕಾನೂನುಬಾಹಿರ ಬಳಕೆ, ಯಾವುದೇ ತೃತೀಯ ಪಕ್ಷದ ಹಕ್ಕುಗಳ ನಿಮ್ಮ ಉಲ್ಲಂಘನೆ ಅಥವಾ ಈ TOS ಗಳ ಯಾವುದೇ ಉಲ್ಲಂಘನೆಯಿಂದ ಉದ್ಭವವಾಗಬಹುದಾದ ಯಾವುದೇ ಕ್ಲೇಮುಗಳು, ನಷ್ಟಗಳು, ಹಾನಿಗಳು, ಮತ್ತು/ಅಥವಾ ಬಾಧ್ಯತೆಗಳಿಗೆ (ಕಾನೂನು ಶುಲ್ಕಗಳು ಮತ್ತು ವೆಚ್ಚಗಳು ಸೇರಿದಂತೆ) ಸಂಬಂಧಿಸಿ SAMSUNG, ಅದರ ಗುತ್ತಿಗೆದಾರರು, ಉದ್ಯೋಗಿಗಳು ಮತ್ತು ಏಜೆಂಟರಿಗೆ ನಷ್ಟಪೂರ್ತಿ ಮಾಡಲು, ರಕ್ಷಿಸಲು ಮತ್ತು ಅವರನ್ನು ಹಾನಿಯಿಂದ ಮುಕ್ತಗೊಳಿಸಲು ನೀವು ಒಪ್ಪುತ್ತೀರಿ.
13.	ಅನ್ವಯವಾಗುವ ಕಾನೂನು
ಈ TOS ಗಳು ನೀವು ವಾಸಿಸುವಲ್ಲಿನ ನ್ಯಾಯಾಂಗ ವ್ಯಾಪ್ತಿಯ ಕಾನೂನುಗಳಿಂದ, ಅದರ ಕಾನೂನು ವಿಧಿಗಳ ಜೊತೆಗಿನ ಸಂಘರ್ಷವನ್ನು ಲೆಕ್ಕಿಸದೆಯೇ, ನಿಯಂತ್ರಿಸಲ್ಪಟ್ಟಿರುತ್ತವೆ. ಸರಕುಗಳ ಅಂತಾರಾಷ್ಟ್ರೀಯ ಮಾರಾಟಕ್ಕಾಗಿರುವ ಗುತ್ತಿಗೆಗಳ ಕುರಿತ ವಿಶ್ವಸಂಸ್ಥೆಯ ಒಡಂಬಡಿಕೆಯು ಈ TOS ಗಳನ್ನು ನಿಯಂತ್ರಿಸುವುದಿಲ್ಲ, ಹಾಗೂ ಅದರ ಅನ್ವಯಿಕೆಯನ್ನು ಸ್ಪಷ್ಟವಾಗಿ ಹೊರತುಪಡಿಸಲಾಗಿದೆ. 
14.	ವ್ಯಾಜ್ಯ ಪರಿಹಾರ 
ನೀವೊಬ್ಬ ಗ್ರಾಹಕರಾಗಿದ್ದರೆ (ಹಾಗೂ ನಿಮ್ಮ ಸ್ಥಳೀಯ ಕಾನೂನಿನಲ್ಲಿ ಅನ್ಯಥಾ ಈ ನಿಯಮವನ್ನು ಬೇರೆ ರೀತಿಯಲ್ಲಿ ನಿರೂಪಿಸಿಲ್ಲದ ಸಂದರ್ಭದಲ್ಲಿ, ಅಂದರೆ, ಈ ಸೇವೆಯನ್ನು ʼಒಂದು ವ್ಯಾಪಾರ, ಉದ್ಯಮ, ಅಥವಾ ವೃತ್ತಿಯ ಭಾಗವಾಗಿ ಬಳಸದಿರುವುದುʼ ಎಂಬುದು ಇದರರ್ಥವಾಗುತ್ತದೆ), ಆಗ ನೀವು ವಾಸವಾಗಿರುವ ಪ್ರದೇಶದಲ್ಲಿರುವ ನ್ಯಾಯಾಲಯಗಳು, ಈ TOS ಗಳು ಅಥವಾ ಈ ಸೇವೆಯಿಂದ ಉಂಟಾಗುವ ಯಾವುದೇ ವ್ಯಾಜ್ಯ, ವಿವಾದ, ಅಥವಾ ಭಿನ್ನಾಭಿಪ್ರಾಯವನ್ನು ವಿಚಾರಣೆಗೊಳಪಡಿಸಲು ಮತ್ತು ನಿರ್ಧರಿಸಲು ವಿಶಿಷ್ಟವಲ್ಲದ ನ್ಯಾಯಾಂಗ ವ್ಯಾಪ್ತಿಯನ್ನು ಹೊಂದಿರುತ್ತವೆ. ನೀವೊಬ್ಬ ಗ್ರಾಹಕರಲ್ಲದ ಪಕ್ಷದಲ್ಲಿ, ಈ TOS ಗಳು ಅಥವಾ ಈ ಸೇವೆಯನ್ನು ನೀವು ಬಳಸುವುದಕ್ಕೆ ಸಂಬಂಧಿಸಿದಂತೆ ಯಾವುದೇ ರೀತಿಯಲ್ಲಿ ಉಂಟಾಗುವ ಯಾವುದೇ ವ್ಯಾಜ್ಯ, ವಿವಾದ ಅಥವಾ ಭಿನ್ನಾಭಿಪ್ರಾಯವು ಸರ್ವಸಮ್ಮತ ಪರಿಹಾರ ಕಾಣದಿದ್ದರೆ, ಅದು ಪ್ರತಿವಾದಿಯ ಸ್ಥಳದಲ್ಲಿರುವ ಅಂತಾರಾಷ್ಟ್ರೀಯ ವಾಣಿಜ್ಯ ಮಂಡಳಿಯ ಮಧ್ಯಸ್ಥಿಕೆ ನಿಯಮಗಳ ಅಧೀನದಲ್ಲಿ ನಡೆಯುವ ಮಧ್ಯಸ್ಥಿಕೆಯ ಕಲಾಪಗಳಿಗೆ ಒಳಪಡತಕ್ಕದ್ದು. ಇಲ್ಲಿ ಉಲ್ಲೇಖಿಸಿರುವುದನ್ನು ಲೆಕ್ಕಿಸದೆಯೇ, ಅರ್ಹ ನ್ಯಾಯಾಂಗ ವ್ಯಾಪ್ತಿಯ ಯಾವುದೇ ನ್ಯಾಯಾಲಯದಲ್ಲಿ ಪ್ರತಿಬಂಧಕಾತ್ಮಕ ಪರಿಹಾರಗಳಿಗಾಗಿ (ಅಥವಾ ತತ್ಸಮಾನ ರೀತಿಯ ಒಂದು ತ್ವರಿತ ಕಾನೂನು ಪರಿಹಾರಕ್ಕಾಗಿ) Samsung ಅರ್ಜಿ ಸಲ್ಲಿಸಬಹುದಾಗಿದೆ. ಮಧ್ಯಸ್ಥಿಕೆಯ ವಿಚಾರಣೆಗಳನ್ನು ಇಂಗ್ಲಿಷ್‌ನಲ್ಲಿ ನಡೆಸಲಾಗುವುದು.
15.	ದೂರುಗಳು
ಈ TOS ಗಳ ಬಗ್ಗೆ ನೀವು ದೂರು ಸಲ್ಲಿಸಬಯಸಿದರೆ, ದಯವಿಟ್ಟು ನಮ್ಮನ್ನು ಇಲ್ಲಿ ಸಂಪರ್ಕಿಸಿ:
https://www.samsung.com/global/galaxy/apps/samsung-members/
16.	ಸಂಪೂರ್ಣ ಒಪ್ಪಂದ
ಸೇವೆಗೆ ಸಂಬಂಧಿಸಿದಂತೆ ಈ TOS ಗಳು ನಿಮ್ಮ ಮತ್ತು Samsung ನಡುವಿನ ಸಂಪೂರ್ಣ ಒಪ್ಪಂದವಾಗಿರುತ್ತದೆ, ಹಾಗೂ ಸೇವೆಗೆ ಸಂಬಂಧಿಸಿದ ಹಿಂದಿನ ಎಲ್ಲ ಅಥವಾ ಸಮಕಾಲೀನ ಮೌಖಿಕ ಅಥವಾ ಲಿಖಿತ ಸಂವಹನಗಳು, ಪ್ರಸ್ತಾವನೆಗಳು, ಮತ್ತು ಪ್ರಾತಿನಿಧ್ಯಗಳು ಅಥವಾ ಈ TOS ಗಳು ವ್ಯಾಪಿಸುವ ಬೇರೆ ಯಾವುದೇ ವಿಷಯವಸ್ತುಗಳನ್ನು ರದ್ದುಗೊಳಿಸುತ್ತದೆ. ಈ TOS ಗಳ ಯಾವುದೇ ವಿಧಿಯು ನಿರರ್ಥಕ, ಅಮಾನ್ಯ, ಅನುಷ್ಠಾನಯೋಗ್ಯವಲ್ಲ, ಅಥವಾ ಅಕ್ರಮ ಎಂದು ಪರಿಗಣಿಸಲ್ಪಟ್ಟರೆ, ಬೇರೆ ವಿಧಿಗಳು ಪೂರ್ಣ ರೂಪದಲ್ಲಿ ಮತ್ತು ಪರಿಣಾಮಕಾರಿಯಾಗಿ ಮುಂದುವರಿಯತಕ್ಕದ್ದು.
17.	ಮನ್ನಾ ಇಲ್ಲ
ಯಾವುದೇ ಸಮಯದಲ್ಲಿ ಈ TOS ಗಳ ಯಾವುದೇ ವಿಧಿಗಳನ್ನು ಅನುಷ್ಠಾನಗೊಳಿಸುವಲ್ಲಿ Samsung ನ ವೈಫಲ್ಯ, ಅಥವಾ ಈ ಸೇವೆಯ ನಿಯಮಗಳ ಯಾವುದೇ ವಿಧಿಯನ್ನು ನೀವು ಕಾರ್ಯಗತಗೊಳಿಸುವುದನ್ನು ಆವಶ್ಯಕಗೊಳಿಸುವಲ್ಲಿ Samsung ನ ವೈಫಲ್ಯವು, ಅಂತಹ ವಿಧಿಗಳನ್ನು ಪ್ರಸ್ತುತ ಅಥವಾ ಭವಿಷ್ಯದಲ್ಲಿ ಮನ್ನಾ ಮಾಡಲಾಗುತ್ತದೆ ಎಂದು ವ್ಯಾಖ್ಯಾನಿಸುವಂತಿಲ್ಲ, ಅಥವಾ ಅಂತಹ ವಿಧಿಗಳನ್ನು ಭವಿಷ್ಯದಲ್ಲಿ ಅನುಷ್ಠಾನಗೊಳಿಸುವಲ್ಲಿ Samsung ನ ಹಕ್ಕಿನ ಮೇಲೆ ಪ್ರಭಾವ ಬೀರುವುದಿಲ್ಲ. Samsung ಈ TOS ಗಳ ಯಾವುದೇ ವಿಧಿ, ಷರತ್ತು ಅಥವಾ ಅಗತ್ಯತೆಯನ್ನು ಸ್ಪಷ್ಟವಾಗಿ ಮನ್ನಾ ಮಾಡುವುದರಿಂದ, ಅಂತಹ ವಿಧಿ, ಷರತ್ತು ಅಥವಾ ಅಗತ್ಯತೆಯನ್ನು ಪಾಲಿಸುವ ಭವಿಷ್ಯದ ಯಾವುದೇ ಬದ್ಧತೆಯನ್ನು ಮನ್ನಾ ಮಾಡಿದಂತೆ ಎಂದು ಪರಿಗಣಿಸುವಂತಿಲ್ಲ.
18.	ಉಳಿದುಕೊಳ್ಳುವಿಕೆ
ಈ TOS ಗಳ 2, 10, 11 ಮತ್ತು 12 ನೇ ವಿಭಾಗಗಳು, ಹಾಗೂ ತನ್ನ ಸ್ವಭಾವಸಹಜವಾಗಿ ಜಾರಿಯಲ್ಲಿರಬೇಕಾದ ಯಾವುದೇ ಇತರ ವಿಧಿಯು, ಈ TOS ಗಳ ಅವಧಿತೀರಿಕೆ ಅಥವಾ ಮುಂಚಿತ ಕೊನೆಗೊಳಿಸುವಿಕೆಗೆ ಒಳಪಟ್ಟಿರುವುದಿಲ್ಲ, ಹಾಗೂ ಊರ್ಜಿತ ಹಾಗೂ ಬದ್ಧವಾಗಿಯೇ ಮುಂದುವರಿಯುತ್ತವೆ.
19.	ಶೀರ್ಷಿಕೆಗಳು
ಈ TOS ಗಳು ಒಳಗೊಂಡಿರುವ ಶೀರ್ಷಿಕೆಗಳು ಉಲ್ಲೇಖದ ಉದ್ದೇಶಗಳಿಗಾಗಿ ಮಾತ್ರ ಹಾಗೂ ಈ TOS ಗಳ ಅರ್ಥ ಅಥವಾ ವ್ಯಾಖ್ಯಾನದ ಮೇಲೆ ಪ್ರಭಾವ ಬೀರುವುದಿಲ್ಲ.
	
[10/20/2021]
