[Expert RAW] תנאי שירות
מידע חשוב – נא לקרוא בעיון. תנאי שירות אלה (להלן - "תנאי השירות") הם הסכם משפטי בינך לבין חברת SAMSUNG ELECTRONICS CO., LTD.‎ והחברות המסונפות אליה (להלן, "SAMSUNG") בעניין [Expert RAW] וכל תוכנה או תיעוד הקשורים לכך (להלן, "השירות") שמסופקים על-ידי SAMSUNG, החברות המסונפות אליה, ספקי צד שלישי שלה או על ידי מעניקי הרישיונות שלה. בקבלת תנאי שירות אלה, אתה מסכים להיות מחויב לתנאים אלה. אם אינך מסכים לתנאי שירות אלה, אל תתקין את השירות או אל תשתמש בו. אם SAMSUNG תבצע שינויים בתנאי שירות אלה, SAMSUNG תעדכן את כל השינויים הללו בתנאי השירות ותודיע לך לפני שתבצע שינויים מהותיים בתנאי שירות אלה. אתה רשאי להפסיק להשתמש בשירות ולהסירו בכל עת אם אינך מסכים לשינויים אלה, אך תיחשב כמי שהבין אותם וקיבל אותם אם תמשיך להשתמש בשירות.

תיאור השירות
שירות זה מספק תכונות לצילום תמונות בפורמט RAW משופר, כמו גם לצפייה ולשיתוף תוכן
* שים לב כי תמונות שצולמו בעזרת שירות זה עשויות שלא להיפתח במכשירים או בשירותים אחרים שאינם תומכים בפונקציות של שירות זה.
* שים לב כי בעת השימוש בשירות זה בחלל סגור או בסביבות תת-קרקעיות שבהן קליטת ה-GPS אינה טובה, ייתכן שתגיות המיקום לא ייקלטו כהלכה.

1.	הענקת רישיון
בכפוף לתנאים ולהתניות המצוינים בתנאי שירות אלה, מוענק לך רישיון מוגבל, לא בלעדי וניתן לביטול להתקנת השירות, לקבלת גישה אליו ולשימוש בו. השירותים והתכונות המסופקים על-ידי השירות או עדכוניו (כמוגדר להלן) עשויים להשתנות או להיות מוגבלים, עם מסירת הודעה מראש, בתלות בגורמים שונים, כולל, בין היתר, במדינה, במכשיר, במערכת ההפעלה או בספק הרשת שלך. אם טרם מלאו לך 18 שנה, אינך רשאי להתחייב לתנאי שירות אלה או להשתמש בשירות, אלא אם כן ההורה או האפוטרופוס החוקי שלך מבין את התנאים וההתניות המרכיבים את תנאי שירות אלה ומסכים להם. אם אתה הורה או אפוטרופוס המתיר לאדם שטרם מלאו לו 18 שנה ("קטין") להשתמש בשירות, אתה מסכים, כדלהלן: (i) לפקח על שימושו של הקטין בשירות; (ii) לקחת על עצמך את כל הסיכונים הכרוכים בשימוש הקטין בשירות, (iii) לשאת בכל אחריות הנובעת משימושו של הקטין בשירות, בהיקף המותר על-פי החוק החל; (iv) לוודא את דיוקו ואמיתותו של כל המידע שנמסר על ידי הקטין; וגם (v) לקחת אחריות על תנאים אלו ולהיות מחויב להם לגבי הגישה של הקטין לשירות ושימושו בו. אתה מסכים במפורש לכך כי Samsung מסירה מעליה כל אחריות הנובעת משימושו של הקטין בשירות.
אתה מכיר בכך ומסכים במפורש כי השימוש שייעשה בשירות הוא באחריותך הבלעדית וכי אתה נוטל אחריות בלעדית ומלאה על הסיכוי לאי שביעות רצון שלך מהאיכות, מהביצועים, ממידת הדיוק ומהמאמץ. בעצם השימוש שלך בשירות, אתה מאשר ומסכים כי Samsung אינה אחראית למוצרים ו/או לשירותים קשורים כלשהם של גורמי צד שלישי ואינה נושאת באחריות או בחבות לשום תוכן, פרסום, מוצרים, שירותים או לכל חומר אחר שנמצאים במסגרת אותם שירותי צד שלישי או הזמינים דרכם.

2.	שמירת זכויות ובעלות
שירות זה כולל תוכנות ונתונים שמסופקים על-ידי גורמי צד שלישי. אתה מכיר בכך שהשירות הוא קניינם של Samsung ושל מעניקי הרישיונות שלה, ובכך שהוא מוגן בזכויות יוצרים ועל-ידי חוקים ואמנות רלוונטיים אחרים שמגנים על קניין רוחני. תנאי שירות אלה והשימוש שלך בשירות אינם מעניקים לך כל בעלות על השירות או ביחס אליו, וניתן לך בזאת רק רישיון שימוש מוגבל, אישי, לא בלעדי, בלתי ניתן להעברה והניתן לביטול בהתאם לתנאי שירות אלה. אינך רשאי להשתמש בשירות לשכפול חומרים המוגנים בזכויות יוצרים, או לשכפול חומרים שאין לך זכות או אישור חוקי לשכפל.
3.	הגבלות
למעט עד למידה שהחוק המקומי דורש ממך יכולת לעשות זאת, אינך רשאי (i) לבצע פעולות של הנדסה לאחור, הידור לאחור, פירוק, או כל ניסיון אחר שהוא שנועד לגלות את קוד המקור או את האלגוריתמים של השירות; (ii) לשנות או להשבית תכונות כלשהן של השירות; (iii) לשכפל ו/או ליצור עבודות נגזרות המבוססות על השירות; (iv) להשכיר, להחכיר, להשאיל, להעניק רישיונות משנה או לספק שירותי אירוח מסחריים באמצעות השירות; (v) להפר את זכויות הקניין הרוחני שלנו או את אלה של כל גורם צד שלישי שהוא ביחס לשימושך בשירות (עד למידה שהרישיון שמוענק במסגרת תנאי שירות אלו אינו מתיר שימוש מעין זה); (vi) להשתמש בשירות בצורה בלתי חוקית, למטרה בלתי חוקית או בצורה שאינה תואמת לתנאי השירות הללו, או לפעול במטרה להונות או לגרום נזק, לדוגמה, על-ידי פריצה לכל מערכת הפעלה, או החדרה של קוד זדוני, לרבות וירוסים או נתונים מזיקים לשירות או למערכת הפעלה כלשהי; (vii) להשתמש בשירות באופן שעלול להזיק, להשבית, להעמיס, לשבש או לסכן את המערכות או האבטחה שלנו, או להפריע למשתמשים אחרים; (viii) לאסוף או לקצור מידע או נתונים כלשהם מהשירות או מהמערכות שלנו, או לנסות לפענח כל תשדורות לשרתים שמפעילים את השירות או מהם; וכן (ix) להשתמש בשירות כדי להטריד, לאיים, או לפגוע בכל אדם אחר ו/או להפר את פרטיותו או את זכותו לכבוד.
4.	עדכון, שינוי או השעיה של השירות
מעת לעת, Samsung עשויה לספק עדכונים או שדרוגים לשירות (להלן - ״עדכונים״), או להפוך עדכונים כאלה לזמינים, לרבות, ללא הגבלה, תיקוני באגים, הרחבות לשירות, תכונות חדשות, מחיקה של פונקציות קיימות או שינוי של השירות. עם זאת, אתה מאשר ומסכים לכך כי Samsung אינה מחויבת לספק לך עדכונים. תנאי שירות אלה יחולו על העדכונים, למעט אם יסופקו עם עדכונים כאלה תנאים והתניות נפרדים, ובמקרה זה, התנאים וההתניות הנפרדים יחולו על העדכונים. המערכת עשויה להוריד ולהתקין באופן אוטומטי עדכונים עבור תוכנות אבטחה או תיקוני באגים קריטיים, או עדכונים חשובים אחרים, בהתאם לחשיבות של קבלת עדכונים אלה בזמן, כדי לסייע בהגנה עליך ועל משתמשים אחרים.
בהיקף המרבי המותר על-פי החוק החל, Samsung שומרת לעצמה במפורש את הזכות לשנות, להשעות, להסיר, להגביל את השימוש או להשבית את הגישה לשירות או לחלק כלשהו ממנו אך רק עם הודעה מראש. 
5.	שירותים ותוכן של גורמי צד שלישי 
ייתכן ששירותים ו/או תוכן של גורמי צד שלישי יהיו זמינים גם הם דרך השירות. ככל שמתיר החוק, Samsung מתנערת מכל אחריות, התניה או ייצוג בכל הנוגע לשירותים או לתוכן של גורמי צד שלישי, מכל בחינה, כולל, בין היתר, רמת האיכות, מידת הדיוק והיעילות, היעדר וירוסים, אי-ההפרה של זכויות של גורמי צד שלישי וציות לכל החוקים או התקנות החלים. השימוש בשירותים ובתוכן של גורמי צד שלישי עשוי להיות כפוף לתנאי השימוש, להסכם הרישיון, למדיניות הפרטיות או להסכם דומה אחר של ספקי צד שלישי אלה. השירות עשוי להיות כפוף לרישיונות קוד פתוח, שבמסגרתם התנאים של רישיונות הקוד הפתוח עשויים לקבל עדיפות על פני התנאים של תנאי השירות הללו ביחס לחלק זה בשירות.
6.	איסוף ושימוש בנתונים
Samsung ו/או גורמים המוסמכים לכך על-ידי Samsung עשויים לאסוף את המידע הדרוש לצורך אספקת השירות והעדכונים ולהשתמש בו, כמו גם לצורך שיפור והעשרה של השירות. המידע על אודותיך יטופל בכל עת בהתאם לחוק החל ולמדיניות הפרטיות של Samsung, שבה אפשר לעיין בכתובת: http://account.samsung.com/membership/pp 
7.	גישה לנתונים 
תכונות מסוימות של השירות עשויות לדרוש שמכשירך יהיה בעל גישה לאינטרנט והן עשויות להיות כפופות להגבלות המוטלות על ידי ספק הרשת או האינטרנט שלך. השירות עשוי לחייב גישה לאינטרנט דרך רשת הנתונים שלך, וכתוצאה מכך עשויים לחול חיובים נוספים בהתאם להסדר התשלומים שלך. בנוסף, המידה שבה תוכל ליהנות מתכונות מסוימות של השירות עשויה להיות מושפעת מרמת ההתאמה והביצועים של חומרת המכשיר או הגישה לנתונים. אתה מאשר ומסכים במפורש כי Samsung אינה אחראית לזמינות רשת הנתונים ו/או הגישה לנתונים ולמהירותן.

8.	ציות לחוק
אתה מכיר בכל החוקים והתקנות החלים בקשר לשימוש בשירות, ומסכים לציית להם, לרבות, בין היתר, לכל החוקים והתקנות החלים בנושא הגבלות יצוא. 
9.	סיום ההסכם
תנאי שירות אלה יהיו בתוקף עד למועד הסיום של ההסכם. באפשרותך לסיים את מחויבותך לתנאי השירות על-ידי הפסקת השימוש בשירות, ועל-ידי הסרה, מחיקה ואם רלוונטי, החזרה של כל התוכנות, התיעוד וכן חומרים אחרים שסופקו על-ידי Samsung, לרבות עותקי הגיבוי של חומרים אלה. אם לא תציית לתנאי השירות הללו, הזכויות שניתנו לך בהתבסס על תנאי השירות ישללו באופן אוטומטי וללא הודעה מראש מ-Samsung. עם סיומם של תנאי השירות הללו (או במקרה שבו Samsung מסיימת את תנאי השירות, מיד עם היוודע לך על סיומם), עליך להפסיק מיד את כל השימוש בשירות. יובהר בזאת כי Samsung רשאית להביא לסיומם של תנאי שירות אלה ושל השירות לאחר שתמציא הודעה על כך שלושים (30) יום מראש (למשל, דרך אתר האינטרנט של השירות, באמצעות הודעה מוקפצת באפליקציה, בדואר אלקטרוני וכדומה).
10.	כתב ויתור על אחריות
בהיקף המרבי המותר על-פי החוק החל, השירות מסופק ״כפי שהוא״ ועל בסיס ״כפי שזמין״, ללא כל התחייבות או מחויבות חוזית מפורשת או משתמעת מכל סוג מאת SAMSUNG. בהיקף המרבי המותר על-פי החוק החל, SAMSUNG מתנערת מכל אחריות או תנאים אחרים, מפורשים, משתמעים או סטטוטוריים, לרבות, בין היתר, אחריות או תנאים משתמעים בדבר סחירות, איכות מספקת, התאמה למטרה מסוימת, אמינות או זמינות, דיוק, היעדר וירוסים, הנאה שקטה, אי-הפרת זכויות צד שלישי או הפרה אחרת של זכויות. תחומי שיפוט מסוימים אינם מתירים החרגות או הגבלות של אחריות משתמעת, ולכן ייתכן כי ההחרגות או ההגבלות לעיל אינך חלות עליך. שום ייעוץ ושום מידע, בין שבעל-פה ובין שבכתב, שקיבלת מ-SAMSUNG או מהגורמים המסונפים אליה, לא יוערך כמשנה כתב ויתור זה של SAMSUNG באשר לנשיאה באחריות בנוגע לשירות, או כיוצר אחריות אחרת כלשהי של SAMSUNG. 
מבלי להגביל את כתב הוויתור הקודם, ובהיקף המרבי המותר על-פי החוק החל, Samsung אינה מציגה, מבטיחה או מתחייבת כי השירות, או התוכן שלה (i) יפעלו באופן רציף, מאובטח או ללא שגיאות או בזמן; (ii) יהיו זמינים או נקיים תמיד מכל רכיבים מזיקים או שגיאות; (iii) יהיו מאובטחים או חסינים (כולל התוכן שהועבר לך או המידע שמסרת) מפני גישה לא מורשית; או (iv) יהיו מדויקים, שלמים או מהימנים, בכך שאיכות השירות תהיה מספקת עבורך, או ששגיאות יתוקנו.

11.	הגבלת אחריות
11.1‏ Samsung ואתה אינכם מגבילים או מחריגים את האחריות לכל אובדן או נזק שהחוק החל אוסר להחריג או להגביל את האחריות לגביהם, ככל שהחוק החל מונע החרגה או הגבלה מסוג זה, או ככל שבית משפט בעל סמכות מתאימה קובע כי אי אפשר לחייב החרגה או הגבלה מעין אלו מתוקף החוק החל. 
11.2 בהיקף המרבי המותר על-פי החוק החל, Samsung לא תישא באחריות לאובדן, לנזק או לחבות מתוקף חוזה (לרבות רשלנות), מתוקף חוקים לגבי מחויבות צד שלישי (לרבות תביעות בגין 'עוולה' ורשלנות) או מתוקף מחויבויות סטטוטוריות או מתוקף כל בסיס משפטי אחר, גם אם נמסרה ל-Samsung הודעה ספציפית המתריעה על הסיכוי לאובדן כזה (i) כאשר האובדן הוא עקיף, מקרי, מיוחד, תוצאתי או כולל פיצויים לדוגמה או פיצויים עונשיים, או (ii) לכל אובדן רווחים, אובדן עסקים, אובדן הזדמנות, אובדן נתונים או (iii) כאשר האובדן קשור לשגיאות, להשמטות או לשיבושים, לווירוסים של מחשב, לבעיות בחיבור או בקישוריות או בגין חיובי שימוש ברשת. 
11.3 בהיקף המרבי המותר על-פי החוק החל, החבות הכספית הכוללת של SAMSUNG כלפיך הנובעת מתנאי שירות אלה או הקשורה אליהם. השירות או הנושאים הקשורים לא יחרגו מהסכום ששילמת ל-SAMSUNG או לגורם המסונף ל-SAMSUNG עבור שירות זה באופן ספציפי. 

11.4 אתה מאשר כי ההתניות של הסעיפים 10 ו-11 לעיל הן סבירות לנוכח ההטבות הכרוכות בשירותים וכי אתה תיטול על עצמך סיכון זה ו/או תרכוש ביטוח מתאים. 
11.5 חיוני לגבות את הנתונים שלך במכשיר שלך לפני שתשתמש בשירות כדי למנוע אובדן נתונים. אתה מאשר ומסכים במפורש כי SAMSUNG אינה אחראית לכל אובדן נתונים הנובע משימוש בשירות.
12.	שיפוי
הנוסח הבא רלוונטי רק אם אתה משתמש בשירות כחלק מהעסק, מהעיסוק או מהמקצוע שלך: אתה מסכים לשפות, להגן ולשמר פטורים מכל נזק את Samsung, קבלניה, עובדיה ובאי כוחה בכל הנוגע לכל תביעה, אובדן, נזק ו/או חבות (כולל שכ"ט והוצאות משפטיות) הנובעים משימוש לא חוקי שלך בשירות, מהפרת הזכויות על-ידך של כל גורם צד שלישי או מכל הפרה של תנאי שירות אלה.
13.	החוק החל
תנאי שירות אלה כפופים לחוקים התקפים בתחום השיפוט שבו אתה תושב, ללא התייחסות לכללי ברירת הדין שלו. תנאי שירות אלו לא יהיו כפופים לאמנת האומות המאוחדות בנושא חוזים למכר בינלאומי של סחורות, שהחלתה מוחרגת בזאת במפורש. 
14.	יישוב מחלוקות 
אם אתה הצרכן (וכל עוד מונח זה אינו מוגדר אחרת בהוראות החוק המקומי, פירושו 'לא משתמש בשירות כחלק מעסק, מעיסוק או ממקצוע'), כי אז לבתי המשפט בטריטוריה שבה אתה מתגורר יש סמכות שיפוט לא בלעדית לדון ולהכריע בכל סוג של סכסוך, מחלוקת או אי-הסכמה הנגזרים מתנאי שירות אלה או מהשירות. במקרה שאינך צרכן, מחלוקת, סכסוך או אי-הסכמה הנובעים בדרך כלשהי מתנאי שירות אלה או מהשימוש שלך בשירות אשר לא יושבו בדרכי נועם, יועברו לבוררות כפוף להליכי הבוררות על פי כללי הבוררות של לשכת המסחר הבינלאומית במקומו של המשיב. על אף האמור לעיל, אפשר ש-Samsung תגיש בקשה לסעד בדמות צו משפטי (או סוג שווה ערך של סעד משפטי דחוף) בכל בית משפט בעל סמכות שיפוט. שימועי הבוררות ייערכו באנגלית.
15.	תלונות
אם ברצונך להגיש תלונה בנוגע לתנאי שירות אלה, אנא צור עמנו קשר בכתובת:
https://www.samsung.com/global/galaxy/apps/samsung-members/‎
16.	ההסכם המלא
תנאי שירות אלה מהווים את ההסכם המלא בינך לבין Samsung בנוגע לשירות, והם גוברים על כל תקשורת בעל-פה או בכתב, בעבר או בהווה, כמו גם על כל הצעה ומצגים בהקשר לשירות או לכל נושא אחר המכוסה בתנאי שירות אלה. אם ייקבע כי סעיף כלשהו בתנאי שירות אלה בטל, נעדר תוקף, בלתי ניתן לאכיפה או בלתי חוקי, כי אז לא יהיה בכך כדי לגרוע מהמשך תוקפם המלא ומחלותם של שאר הסעיפים.
17.	מניעת ויתור
כשל מצד Samsung לאכוף בכל עת התניות כלשהן של תנאי השירות הללו, או כשל מצד Samsung לחייב אותך לציית להתניות כלשהן של תנאי השירות הללו, לא יפורשו כוויתור קיים או עתידי על התניות אלה, ולא ישפיעו על זכותה של Samsung לאכוף התניה שכזו בהמשך. הוויתור המפורש מצד Samsung על התניה, תנאי או דרישה כלשהם מתנאי השירות הללו לא יהווה ויתור על כל חובה עתידית שהיא לציית להתניה, תנאי או דרישה מסוג זה.
18.	שרידות
סעיפים 2, 10, 11 ו-12 של תנאי השירות הללו, וכל התניה אחרת שמטבעה אמורה להמשיך להיות בתוקף, ישרדו את פקיעת התוקף או הסיום המוקדם של תנאי השירות הללו, ויישארו בתוקף ומחייבים.
19.	כותרות
הכותרות הכלולות בתנאי השירות הללו מובאות למטרות סימוכין בלבד ולא ישפיעו על המשמעות או הפרשנות של תנאי שירות אלה.

[20/10/2021]
