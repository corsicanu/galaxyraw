[Expert RAW] – PALVELUEHDOT
TÄRKEÄÄ – LUETTAVA HUOLELLISESTI. NÄMÄ PALVELUEHDOT MUODOSTAVAT KÄYTTÄJÄN JA SAMSUNG ELECTRONICS CO., LTD:N JA SEN KONSERNIYHTIÖIDEN (YHDESSÄ ”SAMSUNG”) VÄLISEN OIKEUDELLISEN SOPIMUKSEN KOSKIEN SAMSUNGIN, SEN KONSERNIYHTIÖIDEN, KOLMANTENA OSAPUOLENA TOIMIVIEN TOIMITTAJIEN TAI KÄYTTÖOIKEUDEN MYÖNTÄJIEN TARJOAMAA [Expert RAW] -PALVELUA JA SIIHEN KUULUVAA OHJELMISTOA TAI ASIAKIRJOJA (YHDESSÄ ”PALVELU”). HYVÄKSYMÄLLÄ NÄMÄ PALVELUEHDOT KÄYTTÄJÄ SUOSTUU PALVELUEHTOIHIN. ELLEI KÄYTTÄJÄ HYVÄKSY PALVELUEHTOJA, HÄN EI SAA ASENTAA EIKÄ KÄYTTÄÄ PALVELUA. JOS SAMSUNG MUUTTAA NÄITÄ PALVELUEHTOJA, SAMSUNG PÄIVITTÄÄ KYSEISET MUUTETUT PALVELUEHDOT JA ILMOITTAA KÄYTTÄJÄLLE, ENNEN KUIN NÄITÄ PALVELUEHTOJA MUUTETAAN OLEELLISESTI. KÄYTTÄJÄ VOI MILLOIN TAHANSA LOPETTAA PALVELUN KÄYTÖN JA POISTAA PALVELUN ASENNUKSEN, JOS KÄYTTÄJÄ EI HYVÄKSY NÄITÄ MUUTOKSIA, MUTTA KÄYTTÄJÄN KATSOTAAN LUKENEEN JA HYVÄKSYNEEN MUUTOKSET, JOS KÄYTTÄJÄ JATKAA PALVELUN KÄYTTÖÄ.

PALVELUN KUVAUS
Tämä PALVELU tarjoaa ominaisuuksia, joilla voidaan ottaa kuvia parannetussa RAW-formaatissa ja joilla sisältöjä voidaan katsella ja jakaa.
* Huomaa, että tämän PALVELUN avulla otettuja kuvia ei ehkä pysty avaamaan toisissa laitteissa tai palveluissa, jotka eivät tue tämän PALVELUN toiminnallisuuksia.
* Huomaa, että kun tätä PALVELUA käytetään sisä- tai ulkotiloissa, joissa GPS-signaali on heikko, sijaintitunnisteet saattavat tallentua virheellisesti.

1.	Käyttöluvan myöntäminen
Näiden palveluehtojen nojalla käyttäjälle myönnetään rajoitettu, ei-yksinomainen ja peruutettavissa oleva käyttöoikeus asentaa PALVELU ja käyttää sitä. PALVELUN tai sen päivityksen (määritellään jäljempänä) tarjoamat palvelut ja toiminnot voivat vaihdella, tai niitä voidaan rajoittaa ilmoittaen siitä ennakolta tiettyjen tekijöiden, esimerkiksi maan, laitteen, käyttöjärjestelmän tai verkko-operaattorin, perusteella. Ellei käyttäjä ole vähintään 18-vuotias, hän ei saa sitoutua näihin palveluehtoihin tai käyttää PALVELUA, ellei hänen vanhempansa tai laillinen holhoojansa ymmärrä ja hyväksy näitä palveluehtoja. Vanhempi tai laillinen holhooja, joka sallii alle 18-vuotiaan henkilön (”alaikäinen”) käyttää PALVELUA, sitoutuu (i) valvomaan alaikäisen tekemää PALVELUN käyttöä, (ii) ottamaan vastuulleen kaikki riskit, jotka liittyvät alaikäisen tekemään PALVELUN käyttöön, (iii) kantamaan korvausvastuun, joka liittyy alaikäisen tekemään PALVELUN käyttöön, sovellettavan lain sallimissa rajoissa, (iv) varmistamaan kaikkien alaikäisen lähettämien tietojen paikkansapitävyyden ja todenmukaisuuden ja (v) kantamaan vastuun alaikäisen tekemästä PALVELUN käytöstä näiden palveluehtojen sitomana. Käyttäjä hyväksyy nimenomaisesti sen, että Samsung kieltäytyy kaikesta korvausvelvollisuudesta, joka johtuu alaikäisen tekemästä PALVELUN käytöstä.
Käyttäjä hyväksyy nimenomaisesti, että PALVELUN käyttö tapahtuu käyttäjän omalla vastuulla ja että kaikki epätyydyttävä laatu, suorituskyky, paikkansapitävyys ja toiminta on käyttäjän omalla vastuulla. Käyttämällä PALVELUA käyttäjä ymmärtää ja hyväksyy sen, että Samsung ei ole vastuussa mistään asiaan liittyvistä kolmannen osapuolen tuotteista ja/tai palveluista eikä ole korvaus- tai muussa vastuussa mistään kyseisen kolmannen osapuolen palvelussa olevista tai siltä saatavissa olevista sisällöistä, mainonnasta, tuotteista, palveluista tai muista materiaaleista.

2.	Oikeuksien ja omistusoikeuden pidättäminen
Tämä PALVELU sisältää kolmansien osapuolten toimittamaa ohjelmistoa ja tietoja. Käyttäjä hyväksyy sen, että PALVELU on Samsungin ja sen käyttöoikeuden myöntäjien yksityisomaisuutta ja että se on suojattu sovellettavilla tekijänoikeuslaeilla ja muilla immateriaalioikeuslaeilla ja -sopimuksilla. Nämä palveluehdot ja PALVELUN käyttö eivät myönnä käyttäjälle omistusoikeutta PALVELUUN. Käyttäjälle myönnetään vain rajoitettu, henkilökohtainen, ei-yksinomainen, ei-siirrettävä käyttöoikeus, joka on peruttavissa näiden palveluehtojen mukaisesti. Käyttäjä ei saa käyttää PALVELUA jäljentääkseen tekijänoikeudella suojattua materiaalia tai materiaalia, jonka jäljentämiseen hänellä ei ole oikeutta tai laillista hyväksyntää.
3.	Rajoitukset
Ellei pakottava paikallinen laki sitä edellytä, käyttäjä ei saa (i) muuttaa lähdekoodiksi, takaisinmallintaa, purkaa tai muuten yrittää selvittää PALVELUN lähdekoodia tai algoritmeja; (ii) muokata tai poistaa käytöstä mitään PALVELUN toimintoja; (iii) jäljentää PALVELUA ja/tai luoda PALVELUUN perustuvia johdannaisteoksia; (iv) vuokrata kaupallisia isäntäpalveluja, tehdä sellaisista leasing-sopimusta, lainata sellaisia, antaa sellaisiin alikäyttöoikeutta tai tarjota sellaisia PALVELUSSA; (v) rikkoa Samsungin tai minkään kolmannen osapuolen PALVELUN käyttöön liittyviä immateriaalioikeuksia (elleivät nämä palveluehdot sitä salli); (vi) käyttää PALVELUA laittomasti, mihinkään laittomaan tarkoitukseen tai millään tavalla, joka ei noudata näitä palveluehtoja, tai toimia vilpillisesti tai haitallisesti, esimerkiksi murtautumalla tai lisäämällä haitallista koodia, kuten viruksia tai haitallisia tietoja, PALVELUUN tai mihinkään käyttöjärjestelmään; (vii) käyttää PALVELUA millään tavalla, joka voi vahingoittaa, poistaa käytöstä, ylikuormittaa, haitata tai vaarantaa Samsungin järjestelmiä tai tietoturvaa taikka häiritä muita käyttäjiä; (viii) kerätä mitään tietoja PALVELUSTA tai Samsungin järjestelmistä tai yrittää purkaa lähetyksiä PALVELUA suorittaviin palvelimiin tai suorittavista palvelimista; eikä (ix) käyttää PALVELUA kenenkään toisen henkilön häiritsemiseen, uhkaamiseen tai vahingoittamiseen tai hänen yksityisyytensä tai kunniansa loukkaamiseen.
4.	PALVELUN päivittäminen, muuttaminen tai keskeyttäminen
Samsung voi milloin tahansa tarjota tai saattaa saataville päivityksiä tai parannuksia PALVELUUN (”päivitykset”), mihin voi sisältyä muun muassa virheenkorjauksia, palvelun parannuksia, uusia toimintoja, olemassa olevien toimintojen poistamista tai PALVELUN muokkauksia. Käyttäjä hyväksyy kuitenkin sen, ettei Samsung ole velvollinen toimittamaan hänelle päivityksiä. Päivityksiin sovelletaan näitä palveluehtoja, ellei kyseisistä päivityksistä ole annettu erillisiä käyttöehtoja, jolloin päivityksiin sovelletaan kyseisiä erillisiä käyttöehtoja. Suojausohjelmiston päivitykset tai kriittiset virheenkorjaukset tai muut tärkeät päivitykset voidaan ladata ja asentaa automaattisesti kyseisten päivitysten nopean vastaanottamisen tärkeyden vuoksi, millä pyritään suojaamaan käyttäjiä.
Sovellettavan lain sallimissa rajoissa Samsung nimenomaisesti pidättää oikeuden muuttaa PALVELUA tai jotakin sen osaa, keskeyttää sen, poistaa sen, rajoittaa sen käyttöä tai poistaa käytöstä Palvelun tai sen osan vain ilmoittamalla siitä ennakolta. 
5.	Kolmannen osapuolen palvelut ja sisältö 
Myös kolmannen osapuolen palveluja ja/tai sisältöä voi olla käytettävissä PALVELUN kautta. Lain sallimassa laajuudessa Samsung sanoutuu irti kaikista kolmannen osapuolen palveluihin tai sisältöön liittyvistä takuista, ehdoista tai sitoumuksista joka suhteessa, muun muassa niiden laadun, täsmällisyyden, tehokkuuden, viruksettomuuden, ulkopuolisen osapuolen oikeuksien loukkaamattomuuden ja kaikkien sovellettavien lakien ja määräysten noudattamisen osalta. Kolmansien osapuolten palvelujen ja sisällön käyttöön voidaan soveltaa kyseisten kolmannen osapuolen asemassa olevien palveluntarjoajien käyttöehtoja, käyttöoikeussopimusta, tietosuojakäytäntöä tai muita vastaavia sopimuksia. PALVELUUN voidaan soveltaa avoimen lähdekoodin käyttöoikeuksia, jolloin kyseisten avoimen lähdekoodin käyttöoikeuksien ehdot voivat olla etusijalla näiden palveluehtojen kyseistä PALVELUN osaa koskeviin ehtoihin nähden.
6.	Tietojen kerääminen ja käyttö
Samsung ja/tai Samsungin valtuuttamat osapuolet voivat kerätä ja käyttää tietoja, jotka ovat tarpeen PALVELUN ja päivitysten tarjoamiseksi sekä PALVELUN parantamiseksi tai kehittämiseksi. Tietoja käsitellään aina sovellettavan lain ja Samsungin maailmanlaajuisen tietosuojakäytännön mukaisesti. Jälkimmäiseen voi tutustua osoitteessa http://account.samsung.com/membership/pp.
7.	Tietojen käyttö 
Jotkin PALVELUN toiminnot voivat edellyttää, että mobiililaitteessa on Internet-yhteys, ja niitä voivat koskea käyttäjän verkko- tai Internet-palveluntarjoajan asettamat rajoitukset. PALVELU voi edellyttää käyttöä käyttäjän dataverkon kautta, mikä voi aiheuttaa lisämaksuja käyttäjän maksusopimuksesta riippuen. Lisäksi käyttäjän laitteiston sopivuus ja suorituskyky tai pääsy tietoihin voivat vaikuttaa joidenkin PALVELUN ominaisuuksien toimintaan. Käyttäjä hyväksyy nimenomaisesti sen, ettei Samsung ole vastuussa dataverkon ja/tai tietoihin pääsyn käytettävyydestä ja nopeudesta.

8.	Lain noudattaminen
Käyttäjä sitoutuu noudattamaan PALVELUN käytössään kaikkia sovellettavia lakeja ja määräyksiä, muun muassa kaikkia sovellettavia vientirajoituslakeja ja -määräyksiä. 
9.	Irtisanominen
Nämä palveluehdot ovat voimassa, kunnes ne irtisanotaan. Käyttäjä voi irtisanoa nämä palveluehdot milloin tahansa lopettamalla PALVELUN käytön sekä poistamalla ja tarvittaessa palauttamalla kaiken PALVELUUN liittyvän ohjelmiston, dokumentaation ja muun Samsungin toimittaman materiaalin, varmuuskopiot mukaan luettuna. Ellei käyttäjä noudata näitä palveluehtoja, hänen palveluehtojen mukaiset oikeutensa irtisanotaan automaattisesti ilman ilmoitusta Samsungilta. Kun nämä palveluehdot irtisanotaan (tai jos Samsung on irtisanonut palveluehdot, heti kun käyttäjä saa tiedon irtisanomisesta), käyttäjän on heti lopetettava PALVELUN kaikki käyttö. Selvyyden vuoksi Samsung voi milloin tahansa irtisanoa nämä palveluehdot ja PALVELUN ilmoittamalla tästä käyttäjälle kolmekymmentä (30) päivää ennakolta (esimerkiksi palvelusivuston, sovelluksen ponnahdusikkunan, sähköpostiviestin tai muun kautta).
10.	Vastuuvapauslauseke
SOVELLETTAVAN LAIN SALLIMISSA RAJOISSA PALVELU TARJOTAAN ”SELLAISENAAN” JA ”SAATAVUUDEN MUKAAN” ILMAN SAMSUNGIN MINKÄÄNLAISIA ILMAISTUJA TAI OLETETTUJA TAKUITA TAI SOPIMUSEHTOJA. SAMSUNG SANOUTUU SOVELLETTAVAN LAIN SALLIMASSA LAAJUUDESSA IRTI KAIKISTA NIMENOMAISISTA, HILJAISISTA TAI LAKIMÄÄRÄISISTÄ TAKUISTA JA MUISTA EHDOISTA, MUKAAN LUKIEN HILJAISET TAKUUT TAI EHDOT LIITTYEN KAUPPAKELPOISUUTEEN, TYYDYTTÄVÄÄN LAATUUN, SOVELTUVUUTEEN TIETTYYN TARKOITUKSEEN, LUOTETTAVUUTEEN TAI SAATAVUUTEEN, PAIKKANSAPITÄVYYTEEN, VIRUKSETTOMUUTEEN, ÄÄNIHAITATTOMUUTEEN, KOLMANSIEN OSAPUOLTEN OIKEUKSIEN LOUKKAAMATTOMUUTEEN TAI MUUHUN OIKEUKSIEN LOUKKAAMATTOMUUTEEN. HILJAISTEN TAKUIDEN POISSULKEMINEN TAI RAJOITTAMINEN EI OLE SALLITTUA KAIKILLA LAINKÄYTTÖALUEILLA, JOTEN EDELLÄ KUVATUT POISSULKEMISET TAI RAJOITUKSET EIVÄT EHKÄ KOSKE KÄYTTÄJÄÄ. KÄYTTÄJÄN SAMSUNGILTA TAI SEN KONSERNIYHTIÖILTÄ SAAMIEN SUULLISTEN TAI KIRJALLISTEN NEUVOJEN TAI TIETOJEN EI KATSOTA MUUTTAVAN TÄTÄ SAMSUNGIN PALVELUA KOSKEVIEN TAKUIDEN VASTUUVAPAUSLAUSEKETTA TAI MUODOSTAVAN MINKÄÄNLAISTA SAMSUNGIN MYÖNTÄMÄÄ TAKUUTA. 
RAJOITTAMATTA EDELLISTÄ VASTUUVAPAUSLAUSEKETTA JA SOVELLETTAVAN LAIN SALLIMISSA RAJOISSA SAMSUNG EI ANNA SITOUMUSTA, VAKUUTTA TAI TAKUUTA SIITÄ, ETTÄ PALVELU TAI SEN SISÄLTÖ (i) TOIMII KESKEYTYKSETTÄ, OIKEA-AIKAISESTI, VARMASTI TAI VIRHEETTÖMÄSTI, (ii) ON AINA KÄYTETTÄVISSÄ TAI VAILLA KAIKKIA HAITALLISIA OSIA TAI VIRHEITÄ, (iii) ON VARMA TAI VASTUSTUSKYKYINEN (MUKAAN LUKIEN KÄYTTÄJÄLLE TOIMITETTU SISÄLTÖ TAI KÄYTTÄJÄN ANTAMAT TIEDOT) LUVATONTA PÄÄSYÄ VASTAAN TAI (iv) ON TÄSMÄLLINEN, TÄYDELLINEN TAI LUOTETTAVA, ETTÄ PALVELUN LAATU ON KÄYTTÄJÄÄ TYYDYTTÄVÄ TAI ETTÄ VIRHEET KORJATAAN.

11.	Vastuunrajoitus
11.1 Samsung ja käyttäjä eivät rajoita tai sulje pois korvausvelvollisuutta mistään sentyyppisistä tappioista tai vahingoista, joiden korvausvelvollisuutta ei sovellettavan lain mukaan voi sulkea pois tai rajoittaa, siinä laajuudessa kuin sovellettava laki estää poissulkemisen tai rajoittamisen taikka toimivaltainen tuomioistuin toteaa poissulkemisen tai rajoittamisen olevan mitätön sovellettavan lain nojalla. 
11.2 Sovellettavan lain sallimassa rajoissa SAMSUNG ei ole vastuussa tappioista, vahingoista tai sopimukseen perustuvasta vastuusta (laiminlyönti mukaan luettuna), kolmannen osapuolen velvollisuuksia koskevista laeista (mukaan luettuna oikeudenvastaisia tekoja ja laiminlyöntiä koskevat kanteet) tai lakisääteisistä velvoitteista taikka mistään muusta oikeusperusteesta, vaikka SAMSUNGILLE olisi nimenomaisesti ilmoitettu kyseisen tappion riskistä, (i) kun kyseessä on epäsuora, satunnainen, erityinen tai seurannainen tappio taikka siihen sisältyy ennalta ehkäisevässä tarkoituksessa tai rangaistuksena määrätty vahingonkorvaus tai (ii) kun kyse on voiton, liiketoiminnan, mahdollisuuden tai tietojen menetyksestä tai (iii) kun tappio liittyy virheisiin, laiminlyönteihin tai keskeytyksiin, tietokoneviruksiin, yhteysongelmiin taikka verkkomaksuihin. 
11.3 Sovellettavan lain sallimassa enimmäismäärässä SAMSUNGIN taloudellinen kokonaisvastuu kuluttajalle näiden palveluehtojen PALVELUN tai niihin liittyvien seikkojen vuoksi ei ylitä kuluttajan SAMSUNGILLE tai sen konserniyhtiölle tästä PALVELUSTA maksamaa summaa. 

11.4 Käyttäjä hyväksyy sen, että yllä olevien sopimuslausekkeiden 10 ja 11 ehdot ovat kohtuullisia PALVELUJEN etuihin nähden, ja käyttäjä hyväksyy nämä riskit ja/tai hankkii niitä koskevat vakuutukset. 
11.5 KÄYTTÄJÄN ON VARMUUSKOPIOITAVA LAITTEESSA OLEVAT TIEDOT ENNEN PALVELUIDEN KÄYTTÖÄ, JOTTA MITÄÄN TIETOJA EI MENETETÄ. KÄYTTÄJÄ HYVÄKSYY NIMENOMAISESTI SEN, ETTEI SAMSUNG OLE VASTUUSSA MAHDOLLISESTA PALVELUN KÄYTÖSTÄ JOHTUVASTA TIETOJEN MENETYKSESTÄ.
12.	Korvausvelvollisuus
Seuraava teksti soveltuu vain, jos käyttäjä käyttää PALVELUA osana liiketoimintaansa, kaupankäyntiään tai ammattiaan. Käyttäjä sitoutuu maksamaan SAMSUNGILLE, sen alihankkijoille, työntekijöille ja asiamiehille korvausta sekä puolustamaan ja suojaamaan niitä kaikkia sellaisia kanteita, tappioita, vahingonkorvauksia tai vastuita vastaan (mukaan lukien oikeudenkäyntikulut), jotka aiheutuvat siitä, että käyttäjä käyttää PALVELUA laittomasti, loukkaa kolmannen osapuolen oikeuksia tai rikkoo näitä palveluehtoja.
13.	Sovellettava laki
Näihin palveluehtoihin sovelletaan käyttäjän asuinpaikan oikeudenkäyttöalueen lainsäädäntöä huolimatta sen lainvalintaperiaatteista. Näitä palveluehtoja ei koske YK:n yleissopimus kansainvälistä tavaran kauppaa koskevista sopimuksista, jonka soveltaminen on nimenomaisesti poissuljettu. 
14.	Riitojen ratkaisu 
Jos käyttäjä on kuluttaja (jos tätä termiä ei ole paikallisessa laissa määritetty, se tarkoittaa tahoa, joka ”ei käytä PALVELUA osana liiketoimintaansa, kaupankäyntiään tai ammattiaan”), käyttäjän asuinpaikan alueen tuomioistuimilla on ei-yksinomainen tuomiovalta ratkaista näihin palveluehtoihin tai PALVELUUN liittyvät riidat, kiistat ja erimielisyydet. Jos käyttäjä ei ole kuluttaja, eikä näistä palveluehdoista tai PALVELUN käytöstä aiheutuvaa riitaa, kiistaa tai erimielisyyttä saada sovituksi, asia ratkaistaan Kansainvälisen kauppakamarin välimiesmenettelysääntöjen mukaisesti välimiesmenettelyssä vastaajan sijaintipaikassa. Edellä esitetystä huolimatta Samsung voi hakea kieltomääräystä (tai muuta vastaavaa kiireellistä oikeudellista lievennystä) miltä tahansa toimivaltaiselta tuomioistuimelta. Välimieskäsittely suoritetaan englannin kielellä.
15.	Valitukset
Jos haluat tehdä näihin palveluehtoihin liittyvän valituksen, ota meihin yhteyttä:
https://www.samsung.com/global/galaxy/apps/samsung-members/
16.	Koko sopimus
Nämä palveluehdot muodostavat käyttäjän ja Samsungin välisen PALVELUUN liittyvän koko sopimuksen ja korvaavat kaikki aiemmat tai samanaikaiset suulliset tai kirjalliset PALVELUUN tai muuhun palveluehtojen kattamaan aiheeseen liittyvät viestit, ehdotukset ja esitykset. Jos jokin näiden palveluehtojen ehto katsotaan mitättömäksi, pätemättömäksi, täytäntöönpanokelvottomaksi tai laittomaksi, muut ehdot pysyvät täysimääräisesti voimassa.
17.	Ei oikeudesta luopumista
Jos Samsung ei jonain aikana pane täytäntöön jotain näiden palveluehtojen määräystä tai jos Samsung ei jonain aikana vaadi käyttäjää panemaan täytäntöön jotain näiden palveluehtojen määräystä, tätä ei pidä millään tavoin tulkita kyseisiä määräyksiä koskevasta oikeudesta luopumiseksi nyt tai tulevaisuudessa, eikä se vaikuta millään tavalla Samsungin oikeuteen panna kyseinen säännös täytäntöön myöhemmin. Samsungin nimenomainen luopuminen jostain näiden palveluehtojen määräystä, ehtoa tai vaatimusta koskevasta oikeudesta ei tarkoita kyseisen määräyksen, ehdon tai vaatimuksen noudattamista koskevaan tulevaan velvoitteeseen liittyvästä oikeudesta luopumista.
18.	Voimassapysyminen
Näiden palveluehtojen kohdat 2, 10, 11 ja 12 ja kaikki muut määräykset, joiden voimassaolon on niiden luonteen vuoksi jatkuttava, pysyvät voimassa näiden palveluehtojen päättymisen tai varhaisemman irtisanomisen jälkeen, ja ne pysyvät sitovina.
19.	Otsikot
Näiden palveluehtojen otsikot ovat vain viitteeksi, eivätkä ne vaikuta näiden palveluehtojen merkitykseen tai tulkintaan.

[20.10.2021]
