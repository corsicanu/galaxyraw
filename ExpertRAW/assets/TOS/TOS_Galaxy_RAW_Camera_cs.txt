SMLUVNÍ PODMÍNKY služby [Expert RAW]
DŮLEŽITÉ – ČTĚTE POZORNĚ. TYTO SMLUVNÍ PODMÍNKY („TOS“) ZAKLÁDAJÍ PRÁVNÍ DOHODU MEZI VÁMI A SPOLEČNOSTÍ SAMSUNG ELECTRONICS CO., LTD. A JEJÍMI PŘIDRUŽENÝMI SUBJEKTY (SPOLEČNĚ „SAMSUNG“) OHLEDNĚ SLUŽBY [Expert RAW] A JAKÉHOKOLI PŘÍSLUŠNÉHO SOFTWARU NEBO DOKUMENTACE K NÍ (SPOLEČNĚ, „SLUŽBA“) POSKYTOVANÝCH SPOLEČNOSTÍ SAMSUNG, JEJÍMI PŘIDRUŽENÝMI SUBJEKTY, DODAVATELI V POSTAVENÍ TŘETÍCH STRAN A/NEBO POSKYTOVATELI LICENCE. PŘIJETÍM TĚCHTO SMLUVNÍCH PODMÍNEK POTVRZUJETE, ŽE S TĚMITO SMLUVNÍMI PODMÍNKAMI SOUHLASÍTE. POKUD SE SMLUVNÍMI PODMÍNKAMI NESOUHLASÍTE, SLUŽBU NEINSTALUJTE A NEPOUŽÍVEJTE. POKUD SPOLEČNOST SAMSUNG PROVEDE ZMĚNY TĚCHTO SMLUVNÍCH PODMÍNEK, BUDE TYTO REVIDOVANÉ SMLUVNÍ PODMÍNKY AKTUALIZOVAT A PŘED PROVEDENÍM JAKÝCHKOLI PODSTATNÝCH ZMĚN TĚCHTO PODMÍNEK VÁS NA TO UPOZORNÍ. POKUD SE ZMĚNAMI NEBUDETE SOUHLASIT, MŮŽETE SLUŽBU KDYKOLI PŘESTAT POUŽÍVAT A ODINSTALOVAT, POKUD VŠAK SLUŽBU BUDETE I NADÁLE POUŽÍVAT, BUDE TO POVAŽOVÁNO ZA POTVRZENÍ, ŽE JSTE ZMĚNY POCHOPILI A SOUHLASÍTE S NIMI.

POPIS SLUŽBY
Tato SLUŽBA poskytuje funkce pro pořizování obrázků v rozšířeném formátu RAW, jakož i pro prohlížení a sdílení obsahu.
* Upozorňujeme, že obrázky pořízené pomocí této SLUŽBY se nemusí otevřít na jiných zařízeních nebo v jiných službách, které nepodporují funkce této SLUŽBY.
* Upozorňujeme, že při používání této SLUŽBY ve vnitřních nebo podzemních prostorách, kde není dobrý příjem GPS, mohou být značky polohy zaznamenány nesprávně.

1.	Udělení licence
Na základě ustanovení těchto Smluvních podmínek je Vám udělena omezená, nevýhradní a odvolatelná licence k nainstalování, přístupu a použití SLUŽBY. Služby a funkce poskytované SLUŽBOU nebo aktualizací (definované níže) se mohou lišit nebo mohou být omezené, po předchozím upozornění, v závislosti na určitých faktorech, mimo jiné včetně vaší země, zařízení, operačního systému nebo síťového operátora. Nejste-li starší 18 let, nesmíte se stát smluvní stranou těchto Smluvních podmínek nebo používat tuto SLUŽBU, pokud váš rodič nebo zákonný zástupce nepotvrdí, že těmto Smluvním podmínkám rozumí a že s nimi souhlasí. Jste-li rodič nebo zákonný zástupce, který povoluje osobě mladší 18 let („nezletilá osoba“) používat SLUŽBU, souhlasíte s tím, že: (i) budete dohlížet na používání SLUŽBY nezletilou osobou; (ii) přebíráte veškerá rizika spojená s používáním SLUŽBY nezletilou osobou; (iii) v rozsahu povoleném příslušnými právními předpisy přebíráte veškerou odpovědnost vyplývající z používání SLUŽBY nezletilou osobou; (iv) zajistíte přesnost a pravdivost všech informací poskytnutých nezletilou osobou; a (v) přebíráte odpovědnost za používání SLUŽBY nezletilou osobou a budete vázáni těmito Smluvními podmínkami. Výslovně souhlasíte s tím, že se společnost Samsung zříká jakékoli odpovědnosti vyplývající z používání SLUŽBY nezletilou osobou.
Výslovně uznáváte a souhlasíte s tím, že používání SLUŽBY je na Vaše výhradní riziko a že nesete veškerá rizika spočívající v neuspokojivé kvalitě, výkonu, přesnosti a úsilí. Používáním SLUŽBY berete na vědomí a souhlasíte s tím, že společnost Samsung neodpovídá za žádné související produkty a/nebo služby třetích stran a neodpovídá za jakýkoli obsah, reklamu, produkty, služby nebo jiné materiály, které jsou k dispozici v rámci služeb těchto třetích stran.

2.	Výhrada práv a vlastnictví
SLUŽBA zahrnuje software a údaje poskytované třetími stranami. Berete na vědomí, že SLUŽBA je majetkem společnosti Samsung a jejích poskytovatelů licence, a je chráněna příslušnými právními předpisy a dohodami týkajícími se autorských práv a ochrany duševního vlastnictví. Tyto Smluvní podmínky a Vaše používání SLUŽBY Vám neudělují žádná vlastnická práva ke SLUŽBĚ a je Vám udělena pouze omezená, osobní, nevýhradní a nepřenosná licence k používání, kterou lze odvolat v souladu s ustanoveními těchto Smluvních podmínek. Je zakázáno používat SLUŽBU k reprodukci materiálů chráněných autorskými právy nebo materiálů, k jejichž reprodukci nemáte právo nebo platný souhlas.
3.	Omezení
S výjimkou případů, kdy je místními právními předpisy vyžadováno, abyste tak mohli učinit, je zakázáno (i) zpětně analyzovat, dekompilovat, rozkládat nebo jinak zkoumat zdrojový kód nebo algoritmy SLUŽBY; (ii) upravovat nebo vypnout jakékoli funkce SLUŽBY; (iii) vytvářet díla odvozená ze SLUŽBY; (iv) pronajímat, půjčovat, poskytovat dílčí licenci nebo poskytovat komerční hostitelské služby s pomocí SLUŽBY; (v) porušovat naše práva duševního vlastnictví nebo práva třetích stran v souvislosti s Vaším používáním SLUŽBY v rozsahu, v jakém není používání povoleno těmito Smluvními podmínkami); (vi) používat SLUŽBU jakýmkoli nezákonným způsobem, k nezákonnému účelu, způsobem neslučitelným s těmito Smluvními podmínkami, jednat podvodně nebo se zlým úmyslem, například proniknutím do SLUŽBY nebo operačního systému nebo vložením škodlivého kódu, včetně virů nebo škodlivých dat, do SLUŽBY nebo operačního systému; (vii) používat SLUŽBU způsobem, který může poškodit, vyřadit, přetížit, oslabit nebo narušit naše systémy nebo zabezpečení nebo obtěžovat jiné uživatele a (viii) shromažďovat nebo sbírat informace nebo data ze SLUŽBY nebo našich systémů nebo se pokoušet dešifrovat přenosy na servery nebo ze serverů, na kterých je SLUŽBA spuštěná; a (ix) používat SLUŽBU k obtěžování, vyhrožování nebo ublížení jakékoli jiné osobě a/nebo k porušení jejího soukromí nebo práva na čest.
4.	Aktualizace, změna nebo pozastavení SLUŽBY
Společnost Samsung může kdykoli poskytnout nebo zpřístupnit aktualizace nebo upgrady SLUŽBY („Aktualizace“) mimo jiné včetně oprav chyb, vylepšení služby, nových funkcí, odstranění stávajících funkcí nebo změny SLUŽBY. Berete však na vědomí a souhlasíte s tím, že společnost Samsung Vám není povinna aktualizace poskytovat. Aktualizace se budou řídit těmito Smluvními podmínkami, pokud nebudou s těmito Aktualizacemi poskytnuty samostatné smluvní podmínky; v takovém případě budou pro Aktualizace platit tyto samostatné smluvní podmínky. Vzhledem k tomu, že je důležité získávat tyto Aktualizace včas, mohou být Aktualizace bezpečnostního softwaru, důležité opravy chyb nebo jiné důležité Aktualizace automaticky staženy a nainstalovány, aby pomáhaly chránit vás a další uživatele.
V rozsahu povoleném příslušnými právními předpisy si společnost Samsung výslovně vyhrazuje právo změnit, pozastavit, odstranit, omezit používání nebo zakázat přístup ke SLUŽBĚ nebo její části pouze na základě předchozího oznámení. 
5.	Služby a obsah třetích stran 
Prostřednictvím SLUŽBY mohou být dostupné také služby a/nebo obsah třetích stran. V rozsahu povoleném platnými zákony společnost Samsung žádným způsobem nezaručuje ani nezajišťuje služby nebo obsah poskytované třetí stranou, mimo jiné včetně kvality, přesnosti, efektivity, nepřítomnosti virů, neporušení práv třetí strany nebo kompatibility s platnými zákony či předpisy. Použití služeb nebo obsahu třetí strany se může řídit podmínkami použití, licenční smlouvou, zásadami ochrany osobních údajů těchto třetích stran nebo jinou obdobnou smlouvou. SLUŽBA může podléhat licencím open source a ustanovení takových licencí open source může mít přednost před těmito Smluvními podmínkami ohledně dané části SLUŽBY.
6.	Shromažďování a použití údajů
Společnost Samsung a/nebo strany pověřené společností Samsung mohou shromažďovat a používat informace, které jsou nezbytné k poskytování SLUŽBY a Aktualizací a také ke zlepšování SLUŽBY. S informacemi, které poskytnete, bude vždy nakládáno v souladu s platnými zákony a s globálními zásadami ochrany osobních údajů společnosti Samsung, které jsou k dispozici na adrese: https://account.samsung.com/membership/pp.
7.	Přístup k údajům 
Některé funkce SLUŽBY mohou vyžadovat, aby mělo Vaše mobilní zařízení přístup k internetu, a mohou podléhat omezením ze strany sítě nebo poskytovatele internetu. SLUŽBA může vyžadovat přístup k internetu prostřednictvím datové sítě a v závislosti na Vašem tarifu Vám mohou být účtovány další poplatky. Kromě toho může být používání některých funkcí SLUŽBY ovlivněno vhodností a výkonem hardwaru vašeho zařízení nebo přístupem k datům. Výslovně berete na vědomí a souhlasíte s tím, že společnost Samsung nenese odpovědnost za dostupnost a rychlost datové sítě a/nebo přístup k datům.

8.	Dodržování zákonů
Berete na vědomí a souhlasíte s tím, že při používání SLUŽBY budete dodržovat veškeré platné zákony a předpisy, včetně veškerých platných zákonů a předpisů pro omezení exportu. 
9.	Ukončení smlouvy
Tyto Smluvní podmínky jsou platné do svého ukončení. Platnost Smluvních podmínek můžete kdykoli ukončit tím, že přestanete používat SLUŽBU a že odinstalujete, odstraníte a případně vrátíte veškerý související software, dokumentaci a ostatní materiály poskytnuté společností Samsung, včetně záložních kopií. Pokud tyto Smluvní podmínky nedodržíte, vaše práva vyplývající z těchto Smluvních podmínek budou automaticky ukončena bez předchozího upozornění společností Samsung. Při ukončení těchto Smluvních podmínek (nebo pokud se dozvíte o ukončení Smluvních podmínek ze strany společnosti Samsung) musíte SLUŽBU okamžitě přestat používat v jejím plném rozsahu. Pro větší srozumitelnost může společnost Samsung ukončit tyto Smluvní podmínky a SLUŽBU kdykoli po předchozím upozornění s třicetidenní (30) lhůtou (např. prostřednictvím webu služby, místního okna v aplikaci, e-mailem atd.).
10.	Zřeknutí se záruky
V MAXIMÁLNÍM ROZSAHU POVOLENÉM PŘÍSLUŠNÝMI PRÁVNÍMI PŘEDPISY JE SLUŽBA POSKYTOVÁNA „TAK JAK JE“ A „PODLE DOSTUPNOSTI“, BEZ JAKÝCHKOLI ZÁRUK NEBO SMLUVNÍCH PODMÍNEK JAKÉHOKOLI DRUHU ZE STRANY SPOLEČNOSTI SAMSUNG, VÝSLOVNÝCH ČI PŘEDPOKLÁDANÝCH. V MAXIMÁLNÍM ROZSAHU POVOLENÉM PLATNÝMI ZÁKONY SPOLEČNOST SAMSUNG ODMÍTÁ VEŠKERÉ ZÁRUKY ČI JINÉ PODMÍNKY, AŤ JIŽ VÝSLOVNÉ, PŘEDPOKLÁDANÉ NEBO VYPLÝVAJÍCÍ ZE ZÁKONA, MIMO JINÉ VČETNĚ PŘEDPOKLÁDANÉ ZÁRUKY NEBO PODMÍNKY OBCHODOVATELNOSTI, USPOKOJIVÉ KVALITY, VHODNOSTI PRO URČITÝ ÚČEL, SPOLEHLIVOSTI NEBO DOSTUPNOSTI, PŘESNOSTI, NEPŘÍTOMNOSTI VIRŮ, NERUŠENÉHO UŽÍVÁNÍ, NEPORUŠENÍ PRÁV TŘETÍCH STRAN NEBO JINÝCH PORUŠENÍ PRÁV. NĚKTERÉ JURISDIKCE NEPOVOLUJÍ VYLOUČENÍ NEBO OMEZENÍ PŘEDPOKLÁDANÝCH ZÁRUK, VÝŠE UVEDENÁ VYLOUČENÍ NEBO OMEZENÍ SE TEDY NA VÁS NEMUSÍ VZTAHOVAT. ŽÁDNÉ ÚSTNÍ ČI PÍSEMNÉ RADY NEBO INFORMACE ZÍSKANÉ OD SPOLEČNOSTI SAMSUNG NEBO JEJÍCH PŘIDRUŽENÝCH SUBJEKTŮ NEPŘEDSTAVUJÍ ZMĚNU ODMÍTNUTÍ ZÁRUKY SPOLEČNOSTI SAMSUNG TÝKAJÍCÍ SE SLUŽBY, ANI NEVYTVÁŘÍ ZÁRUKU JAKÉHOKOLI DRUHU ZE STRANY SPOLEČNOSTI SAMSUNG. 
BEZ OMEZENÍ PŘEDCHOZÍHO ZŘEKNUTÍ SE PRÁV A V MAXIMÁLNÍM ROZSAHU POVOLENÉM PŘÍSLUŠNÝMI PRÁVNÍMI PŘEDPISY SPOLEČNOST SAMSUNG NEPROHLAŠUJE, NEPOTVRZUJE ANI NEZARUČUJE, ŽE SLUŽBA NEBO JEJÍ OBSAH (i) BUDOU FUNGOVAT BEZ PŘERUŠENÍ, VČAS, BEZPEČNĚ A BEZCHYBNĚ; (ii) BUDOU VŽDY DOSTUPNÉ A NEBUDOU OBSAHOVAT ŠKODLIVÉ KOMPONENTY NEBO CHYBY; (iii) BUDOU BEZPEČNÉ NEBO IMUNNÍ (VČETNĚ OBSAHU, KTERÝ VÁM BYL DODÁN, NEBO INFORMACÍ, KTERÉ JSTE POSKYTLI) VŮČI NEOPRÁVNĚNÉMU PŘÍSTUPU; NEBO (iv) BUDOU PŘESNÉ, ÚPLNÉ NEBO SPOLEHLIVÉ, ŽE KVALITA SLUŽBY BUDE Z VAŠEHO HLEDISKA USPOKOJIVÁ A ŽE PŘÍPADNÉ CHYBY BUDOU OPRAVENY.

11.	Omezení odpovědnosti
11.1 Společnost SAMSUNG ani Vy nemůžete omezit nebo vyloučit odpovědnost za jakýkoli typ ztráty nebo škody, kterou nelze dle platných zákonů vyloučit nebo omezit, v rozsahu, v jakém platné zákony zakazují takové vyloučení nebo omezení, nebo v rozsahu, který označil soud v kompetentní jurisdikci z hlediska takového vyloučení nebo omezení za neúčinný. 
11.2 V maximálním rozsahu povoleném platnými zákony nebude společnost SAMSUNG odpovědná za ztráty, škody nebo odpovědnost na základě smlouvy (včetně nedbalosti), zákonů týkajících se odpovědnosti třetích stran (včetně „občanskoprávní odpovědnosti“ a nároků na základě nedbalosti) nebo zákonné povinnosti či jiné odpovědnosti z zákona, dokonce i v případě, kdy byla společnost SAMSUNG speciálně upozorněna na riziko takových ztrát, (i) pokud jsou ztráty nepřímé, náhodné, speciální, následné nebo se jedná o penalizované nebo trestní škody, nebo (ii) za jakoukoli ztrátu zisku, ztrátu obchodu, ztrátu obchodní příležitosti, ztrátu dat nebo (iii) za ztrátu související s chybami, opomenutími nebo přerušeními, počítačovými viry, selháním při připojení či síťovými poplatky. 
11.3 V maximálním rozsahu povoleném příslušnými zákony celková finanční odpovědnost společnosti SAMSUNG vůči Vám vyplývající z těchto Smluvních podmínek, SLUŽBY nebo v souvislosti s nimi nesmí přesáhnout částku, kterou jste společnosti SAMSUNG nebo její přidružené společnosti specificky za tuto SLUŽBU zaplatili. 

11.4 Uznáváte, že výše uvedená ustanovení 10 a 11 jsou přiměřená vzhledem k výhodám SLUŽEB a toto riziko akceptujete a/nebo se příslušným způsobem pojistíte. 
11.5 JE NEZBYTNÉ, ABYSTE PŘED POUŽITÍM SLUŽEB VYTVOŘILI ZÁLOHU DAT ZAŘÍZENÍ, ABY NEDOŠLO KE ZTRÁTĚ DAT. VÝSLOVNĚ BERETE NA VĚDOMÍ A SOUHLASÍTE S TÍM, ŽE SPOLEČNOST SAMSUNG NENESE ODPOVĚDNOST ZA JAKOUKOLI ZTRÁTU DAT SOUVISEJÍCÍ S POUŽÍVÁNÍM SLUŽBY.
12.	Zbavení odpovědnosti
Následující text platí pouze v případě, že SLUŽBU používáte v rámci svého podnikání, obchodu nebo povolání: Souhlasíte s tím, že společnost SAMSUNG, její dodavatele, zaměstnance a zástupce odškodníte, budete bránit a zbavíte odpovědnosti v souvislosti s veškerými nároky, ztrátami, škodami a/nebo finančními závazky (včetně nákladů na právní zastoupení) vzniklými ve spojení s nezákonným používáním SLUŽBY, porušením práv třetí strany nebo porušením těchto Smluvních podmínek.
13.	Platné právní předpisy
Tyto Smluvní podmínky se řídí právními předpisy země, kde máte bydliště, bez ohledu na ustanovení jejich kolizních norem. Tyto Smluvní podmínky se neřídí Úmluvou OSN o smlouvách o mezinárodní koupi zboží, jejíž použití je výslovně vyloučeno. 
14.	Řešení sporů 
Pokud jste spotřebitel (a není-li tento termín jinak definován v platných místních zákonech, znamená to, že „nepoužíváte SLUŽBU v rámci svého podnikání, obchodování nebo profese“), řešení veškerých sporů, rozepří nebo neshod vyplývajících jakýmkoli způsobem z těchto Smluvních podmínek nebo SLUŽBY podléhá nevýhradní jurisdikci soudů země, ve které jste rezidentem. Pokud nejste spotřebitel a jakýkoli spor, rozepře nebo neshoda vyplývající jakýmkoli způsobem z těchto Smluvních podmínek nebo Vašeho používání SLUŽBY nebudou vyřešeny smírně, budou podléhat arbitrážnímu řízení dle arbitrážních pravidel Mezinárodní obchodní komory se sídlem v místě bydliště žalované strany. Bez ohledu na výše uvedené může společnost Samsung u jakéhokoli soudu v kompetentní jurisdikci podat návrh na vydání předběžného opatření (nebo rovnocenného typu bezodkladného opravného prostředku). Arbitrážní řízení bude probíhat v angličtině.
15.	Stížnosti
Pokud si přejete podat stížnost týkající se těchto Smluvních podmínek, kontaktujte nás prosím na adrese:
https://www.samsung.com/global/galaxy/apps/samsung-members/
16.	Úplná dohoda
Tyto Smluvní podmínky představují úplnou dohodu mezi vámi a společností Samsung týkající se SLUŽBY a nahrazují veškerou předchozí nebo souběžnou ústní nebo písemnou komunikaci, návrhy a vyjádření týkající se SLUŽBY nebo libovolného jiného předmětu, na který se tyto Smluvní podmínky vztahují. Pokud bude jakékoli ustanovení těchto Smluvních podmínek shledáno neplatným, právně nevymahatelným nebo nezákonným, ostatní ustanovení zůstanou plně platná a účinná.
17.	Žádné zřeknutí se práv
Nevymáhání nebo nevyžadování Vašeho dodržování libovolného ustanovení těchto Smluvních podmínek společností Samsung v žádném případě nezakládá současné nebo budoucí zřeknutí se těchto ustanovení, ani to žádným způsobem neovlivní právo společnosti Samsung domáhat se dodržování daného ustanovení v budoucnu. Výslovné zřeknutí se jakéhokoli ustanovení, podmínky nebo požadavku v těchto Smluvních podmínkách ze strany společnosti Samsung nezakládá zřeknutí se jakékoli budoucí povinnosti dodržovat takové ustanovení, podmínku nebo požadavek.
18.	Trvající platnost
Části 2, 10, 11 a 12 těchto Smluvních podmínek, a jakákoli další ustanovení, která by měla ze své podstaty nadále platit, budou platit i po vypršení platnosti nebo po předčasném ukončení těchto Smluvních podmínek a budou nadále závazná.
19.	Nadpisy
Nadpisy v těchto Smluvních podmínkách slouží pouze pro orientaci a nemají vliv na jejich význam nebo výklad.

[20.10.2021]
