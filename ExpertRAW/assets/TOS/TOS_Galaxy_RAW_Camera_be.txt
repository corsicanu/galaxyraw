УМОВЫ АБСЛУГОЎВАННЯ [Expert RAW]
ВАЖНАЯ ІНФАРМАЦЫЯ — ПРАЧЫТАЙЦЕ ЎВАЖЛІВА. ГЭТЫЯ УМОВЫ АБСЛУГОЎВАННЯ («УМОВЫ») — ПРАВАВОЕ ПАГАДНЕННЕ ПАМІЖ ВАМІ І КАМПАНІЯЙ SAMSUNG ELECTRONICS CO., LTD. І ЯЕ АФІЛЯВАНЫМІ АСОБАМІ (РАЗАМ — «SAMSUNG») У ДАЧЫНЕННІ ДА СЭРВІСУ [Expert RAW] І АДПАВЕДНАГА ПРАГРАМНАГА ЗАБЕСПЯЧЭННЯ ЦІ ДАКУМЕНТАЦЫІ ДА ЯГО (РАЗАМ — «СЭРВІС»), ПЕРАДАДЗЕНЫХ КАМПАНІЯЙ SAMSUNG, ЯЕ АФІЛЯВАНЫМІ АСОБАМІ АБО СТАРОННІМІ ПАСТАЎШЧЫКАМІ І (АБО) ЛІЦЭНЗІЯРАМІ. ПРЫМАЮЧЫ ГЭТЫЯ УМОВЫ, ВЫ ЗГАДЖАЕЦЕСЯ ВЫКОНВАЦЬ ІХ. КАЛІ ВЫ НЕ ЗГАДЖАЕЦЕСЯ З УМОВАМІ, НЕ ЎСТАЛЁЎВАЙЦЕ І НЕ ВЫКАРЫСТОЎВАЙЦЕ ГЭТЫ СЭРВІС. КАЛІ КАМПАНІЯ SAMSUNG БУДЗЕ ЎНОСІЦЬ ЗМЯНЕННІ Ў ГЭТЫЯ ЎМОВЫ, ЯНА АБНОВІЦЬ ТАКІЯ ЗМЕНЕНЫЯ ЎМОВЫ, А ТАКСАМА АПАВЯСЦІЦЬ ВАС ПЕРАД УНЯСЕННЕМ ІСТОТНЫХ ЗМЯНЕННЯЎ. КАЛІ ВЫ НЕ ЗГОДНЫЯ З ТАКІМІ ЗМЯНЕННЯМІ, ВЫ Ў ЛЮБЫ МОМАНТ МОЖАЦЕ СПЫНІЦЬ ВЫКАРЫСТОЎВАЦЬ СЭРВІС І ВЫДАЛІЦЬ ЯГО, АЛЕ КАЛІ ВЫ ПРАЦЯГНЕЦЕ КАРЫСТАЦЦА СЭРВІСАМІ, ТО ГЭТА БУДЗЕ АЗНАЧАЦЬ, ШТО ВЫ ЗРАЗУМЕЛІ І ПРЫНЯЛІ ІХ.

АПІСАННЕ СЭРВІСУ
Гэты СЭРВІС прапануе функцыі фотаздымкі ў палепшаным фармаце RAW, а таксама прагляду і абагульвання змесціва.
* Звярніце ўвагу на тое, што відарысы, зробленыя з дапамогай гэтага СЭРВІСУ, могуць не адкрывацца на іншых прыладах або ў іншых сэрвісах, якія не падтрымліваюць функцыі гэтага СЭРВІСУ.
* Звярніце ўвагу на тое, што пры выкарыстанні гэтага СЭРВІСУ ў памяшканні або пад зямлёй, дзе GPS-сігнал слабы, цэтлікі месцазнаходжання могуць запісвацца няправільна.

1.	Выдача ліцэнзіі
Вам даецца абмежаваная, невыключная, адклікальная ліцэнзія на ўсталяванне, выкарыстанне і доступ да СЭРВІСУ, на якую распаўсюджваюцца палажэнні гэтых УМОЎ, а вы прымаеце яе. Сэрвісы і функцыі, якія забяспечваюцца СЭРВІСАМ ці адпаведным яго Абнаўленнем (азначэнне гл. ніжэй), могуць адрознівацца ці быць абмежаванымі (з папярэджаннем) у залежнасці ад пэўных фактараў, у прыватнасці, у залежнасці ад краіны, прылады, аперацыйнай сістэмы і аператара мабільнай сувязі. Калі вам няма 18 год, вам не дазваляецца заключаць пагадненне на гэтых УМОВАХ і выкарыстоўваць СЭРВІС, пакуль ваш бацька або маці ці законны апякун не ўразумеюць палажэнні гэтых УМОЎ і не згодзяцца з імі. Калі вы — бацька або маці ці апякун асобы ва ўзросце да 18 год («Непаўналетняга»), якой вы дазваляеце карыстацца СЭРВІСАМ, вы згаджаецеся выконваць наступныя патрабаванні: (i) ажыццяўляць нагляд за выкарыстаннем СЭРВІСУ Непаўналетнім; (ii) браць на сябе ўсе рызыкі, звязаныя з выкарыстаннем СЭРВІСУ Непаўналетнім; (iii) у межах, дазволеных дзеючым заканадаўствам, браць на сябе ўсе абавязкі, якія вынікаюць з выкарыстання СЭРВІСУ Непаўналетнім; (iv) забяспечваць дакладнасць і праўдзівасць усіх звестак, якія адпраўляе Непаўналетні; і (v) браць на сябе адказнасць і выконваць гэтыя УМОВЫ ў дачыненні да доступу Непаўналетняга да СЭРВІСУ і выкарыстання СЭРВІСУ Непаўналетнім. Вы яўным чынам згаджаецеся, што Samsung адмаўляецца ад адказнасці, якая ўзнікае ў выніку выкарыстання СЭРВІСУ Непаўналетнім.
Вы прызнаяце і згаджаецеся з тым, што карыстаецеся СЭРВІСАМ на свае страх і рызыку і што вы бераце на сябе ўсю рызыку ў дачыненні да недастатковай якасці, прадукцыйнасці, дакладнасці і затрачаных намаганняў. Выкарыстоўваючы СЭРВІС, вы прызнаяце і згаджаецеся, што кампанія Samsung не нясе адказнасці за адпаведныя староннія прадукты і (або) сэрвісы і не нясе адказнасці ні за якія прадукты, змесціва, рэкламу, сэрвісы або іншыя матэрыялы, якія знаходзяцца ў такім староннім сэрвісе або даступныя праз яго.

2.	Захаванне права ўласнасці і іншых правоў
Гэты СЭРВІС уключае ў сябе праграмнае забеспячэнне і даныя ад старонніх суб’ектаў. Вы прызнаяце, што СЭРВІС з’яўляецца ўласнасцю кампаніі Samsung і яе ліцэнзіяраў і абараняецца адпаведным законам аб аўтарскіх правах і іншымі законамі і пагадненнямі аб інтэлектуальнай уласнасці. Гэтыя УМОВЫ і выкарыстанне вамі СЭРВІСУ не даюць вам ніякага права ўласнасці ў дачыненні да СЭРВІСУ, вам даецца толькі абмежаваная, асабістая, без права перадачы, невыключная ліцэнзія на выкарыстанне, якая з’яўляецца адклікальнай згодна з палажэннямі гэтых УМОЎ. Вам забараняецца выкарыстоўваць СЭРВІС для рэпрадуктавання абароненых аўтарскім правам матэрыялаў або матэрыялаў, на якія вы не маеце права або юрыдычнага дазволу на рэпрадуктаванне.
3.	Абмежаванні
За выключэннем выпадкаў, калі патрабаванні мясцовага заканадаўства даюць вам адпаведнае права, вам забараняецца: (i) выконваць адваротны інжынірынг, дэкампіляваць, дэзасэмбляваць ці іншым чынам спрабаваць атрымаць зыходны код або алгарытмы СЭРВІСУ; (ii) мадыфікаваць або адключаць функцыі СЭРВІСУ; (iii) дубліраваць і (або) ствараць вытворныя працы на аснове СЭРВІСУ; (iv) здаваць напракат, у арэнду, у платнае карыстанне, перадаваць правы па субліцэнзіі ці аказваць камерцыйныя паслугі хостынгу з выкарыстаннем СЭРВІСУ; (v) парушаць нашы правы на інтэлектуальную ўласнасць і правы на інтэлектуальную ўласнасць старонніх суб’ектаў у дачыненні да выкарыстання вамі СЭРВІСУ (у тых выпадках, калі такое выкарыстанне не дазваляецца гэтымі УМОВАМІ); (vi) выкарыстоўваць СЭРВІС незаконным чынам, у незаконных мэтах або несумяшчальным з гэтымі УМОВАМІ чынам або дзейнічаць падманным шляхам ці зламысна, напрыклад, шляхам узлому або ўстаўкі шкоднага кода, у тым ліку вірусаў або шкодных даных, у СЭРВІС або ў аперацыйныя сістэмы; (vii) выкарыстоўваць СЭРВІС спосабам, які можа пашкодзіць, адключыць, перагрузіць ці паставіць пад пагрозу нашы сістэмы або бяспеку ці перашкаджаць іншым карыстальнікам; (viii) збіраць звесткі або даныя з СЭРВІСУ або нашых сістэм ці спрабаваць расшыфраваць перадачу даных на серверы, на якіх працуе СЭРВІС, або з іх; і (ix) выкарыстоўваць СЭРВІС для таго, каб праследаваць іншых асоб, а таксама пагражаць ці прычыняць шкоду іншым асобам і (або) парушаць іх права на недатыкальнасць асабістага жыцця або права на абарону годнасці.
4.	Абнаўленне, змяненне або прыпыненне дзеяння СЭРВІСУ
Samsung можа ў любы час забяспечваць ці рабіць даступнымі абнаўленні СЭРВІСУ («Абнаўленні»), у прыватнасці, выпраўленні памылак, удасканаленні сэрвісу, новыя функцыі, выдаленне існуючых функцый і мадыфікацыі СЭРВІСУ. Аднак Вы прызнаяце і згаджаецеся, што кампанія Samsung не абавязана прапаноўваць вам Абнаўленні. На Абнаўленні распаўсюджваюцца гэтыя УМОВЫ, калі разам з Абнаўленнямі не прапанаваны асобныя ўмовы (у выпадку чаго на Абнаўленні распаўсюджваюцца гэтыя асобныя ўмовы). Абнаўленні праграмнага забеспячэння сістэмы бяспекі, версіі з выпраўленымі памылкамі ці іншыя важныя Абнаўленні могуць спампоўвацца і ўсталёўвацца аўтаматычна, улічваючы неабходнасць своечасовага атрымання такіх Абнаўленняў у мэтах абароны вас і іншых карыстальнікаў.
У межах, дазволеных дзеючым заканадаўствам, Samsung яўным чынам захоўвае за сабой права змяняць, прыпыняць, выдаляць, абмяжоўваць выкарыстанне ці адключаць доступ да СЭРВІСУ і любой яго часткі, але з папярэджаннем. 
5.	Староннія сэрвісы і змесціва 
Праз СЭРВІС могуць быць даступныя староннія сэрвісы і (або) змесціва. У магчымай меры ў межах дзеючага заканадаўства Samsung адмаўляецца ад гарантый, умоў або заяў у дачыненні да старонніх сэрвісаў або змесціва ў любых аспектах, у прыватнасці, у дачыненні да якасці, дакладнасці, эфектыўнасці, адсутнасці вірусаў, парушэння правоў старонніх суб’ектаў і выканання дзеючых законаў або правілаў. На выкарыстанне старонніх сэрвісаў і змесціва могуць распаўсюджвацца ўмовы выкарыстання, ліцэнзійнае пагадненне, палітыка прыватнасці і іншыя падобныя пагадненні старонніх пастаўшчыкоў. На СЭРВІС могуць распаўсюджвацца ліцэнзіі адкрытага праграмнага забеспячэння, і ў гэтым выпадку палажэнні такіх ліцэнзій адкрытага праграмнага забеспячэння могуць мець перавагу над палажэннямі гэтых УМОЎ у дачыненні да адпаведнай часткі СЭРВІСУ.
6.	Згода на збор і выкарыстанне даных
Samsung і (або) давераныя суб’екты кампаніі Samsung могуць збіраць і выкарыстоўваць звесткі, неабходныя для забеспячэння працы СЭРВІСУ і Абнаўленняў, а таксама для паляпшэння і ўдасканалення СЭРВІСУ. Вашы звесткі заўжды апрацоўваюцца згодна з дзеючым заканадаўствам і глабальнай Палітыкай прыватнасці Samsung, якую можна знайсці па наступным адрасе: http://account.samsung.com/membership/pp.
7.	Доступ да даных 
Для некаторых функцый СЭРВІСУ можа спатрэбіцца доступ мабільнай прылады да інтэрнэту, і на іх могуць распаўсюджвацца абмежаванні, вызначаныя аператарам сеткі або пастаўшчыком інтэрнэт-паслуг. СЭРВІСУ можа спатрэбіцца доступ праз сетку перадачы даных, што можа прывесці да дадатковых выдаткаў у залежнасці ад вашага тарыфнага плана. Апроч гэтага, на зручнасць выкарыстання некаторых функцый СЭРВІСУ могуць уплываць тэхнічныя характарыстыкі і прадукцыйнасць апаратнай часткі прылады і сродку доступу да перадачы даных. Вы яўным чынам прызнаяце і згаджаецеся, што Samsung не нясе адказнасці за наяўнасць і хуткасць сеткі перадачы даных і (або) доступу да даных.

8.	Выкананне патрабаванняў закону
Вы згаджаецеся і прызнаяце, што пры карыстанні СЭРВІСАМ будзеце выконваць усе без выключэння дзеючыя законы і правілы, у прыватнасці, усе дзеючыя законы і правілы, якія абмяжоўваюць экспарт. 
9.	Скасаванне дзеяння УМОЎ
Гэтыя УМОВЫ дзейнічаюць да моманту іх скасавання. Каб спыніць дзеянне гэтых УМОЎ, вы можаце ў любы момант спыніць выкарыстанне СЭРВІСУ і выдаліць, а таксама вярнуць (калі гэта прымяніма) усё звязанае з ім праграмнае забеспячэнне, дакументацыю і іншыя матэрыялы, перададзеныя кампаніяй Samsung, у тым ліку адпаведныя рэзервовыя копіі. Калі вы не выконваеце гэтыя УМОВЫ, правы, дадзеныя вам на падставе УМОЎ, будуць аўтаматычна скасаваны без папярэджання ад кампаніі Samsung. Пасля скасавання дзеяння гэтых УМОЎ (або, калі гэтыя УМОВЫ скасавала кампанія Samsung, неадкладна пасля таго, як стала вядома пра такое скасаванне) вы павінны неадкладна спыніць любое выкарыстанне СЭРВІСУ. Для большай яснасці: Samsung можа спыніць дзеянне гэтых УМОЎ і СЭРВІСУ, папярэдзіўшы вас за трыццаць (30) дзён (напрыклад, праз вэб-сайт сэрвісу, усплывальнае акно ў праграме, па электроннай пошце і г. д.).
10.	Адмова ад гарантый
СЭРВІС ПРАПАНУЕЦЦА НА ЎМОВАХ «ЯК ЁСЦЬ» І «ПАВОДЛЕ НАЯЎНАСЦІ» Ў НАЙБОЛЬШАЙ ДАЗВОЛЕНАЙ ДЗЕЮЧЫМ ЗАКАНАДАЎСТВАМ СТУПЕНІ, БЕЗ НІЯКІХ ГАРАНТЫЙ АБО ДАГАВОРНЫХ УМОЎ З БОКУ КАМПАНІІ SAMSUNG, ЯЎНЫХ АБО МЕРКАВАНЫХ. КАМПАНІЯ SAMSUNG АДМАЎЛЯЕЦЦА АД УСІХ ГАРАНТЫЙ АБО ІНШЫХ УМОЎ, ЯЎНЫХ, МЕРКАВАНЫХ АБО ВЫЗНАЧАНЫХ ЗАКАНАДАЎСТВАМ, У НАЙБОЛЬШАЙ ДАЗВОЛЕНАЙ ДЗЕЮЧЫМ ЗАКАНАДАЎСТВАМ СТУПЕНІ — У ПРЫВАТНАСЦІ, АД МЕРКАВАНЫХ ГАРАНТЫЙ АБО ЎМОЎ У ДАЧЫНЕННІ ДА ТАВАРНАЙ ПРЫДАТНАСЦІ, ДАСТАТКОВАЙ ЯКАСЦІ, ПРЫДАТНАСЦІ ДЛЯ ПЭЎНЫХ МЭТ, НАДЗЕЙНАСЦІ АБО АДПАВЕДНАСЦІ ПАТРАБАВАННЯМ, ДАКЛАДНАСЦІ, АДСУТНАСЦІ ВІРУСАЎ, СПАКОЙНАГА ВЫКАРЫСТАННЯ І ПАРУШЭННЯЎ ПРАВОЎ СТАРОННІХ СУБ’ЕКТАЎ АБО ІНШЫХ ПАРУШЭННЯЎ ПРАВОЎ. У НЕКАТОРЫХ ЮРЫСДЫКЦЫЯХ НЕ ДАЗВАЛЯЮЦЦА ВЫКЛЮЧЭННІ ЦІ АБМЕЖАВАННІ МЕРКАВАНЫХ ГАРАНТЫЙ, ТАМУ ВЫЗНАЧАНЫЯ ВЫШЭЙ ВЫКЛЮЧЭННІ ЦІ АБМЕЖАВАННІ МОГУЦЬ НЕ РАСПАЎСЮДЖВАЦЦА НА ВАС. НІЯКІЯ КАНСУЛЬТАЦЫІ ЦІ ЗВЕСТКІ, У ВУСНАЙ ЦІ ПІСЬМОВАЙ ФОРМЕ, АТРЫМАНЫЯ ВАМІ АД КАМПАНІІ SAMSUNG ЦІ ЯЕ АФІЛЯВАНЫХ АСОБ, НЕ МОГУЦЬ ЗМЯНІЦЬ ГЭТУ АДМОВУ АД АДКАЗНАСЦІ КАМПАНІІ SAMSUNG У ТЫМ, ШТО ДАТЫЧЫЦЦА СЭРВІСУ, ЦІ ДАЦЬ НЕЙКІЯ ГАРАНТЫІ АД КАМПАНІІ SAMSUNG. 
БЕЗ АБМЕЖАВАННЯ ПАПЯРЭДНЯЙ АДМОВЫ АД АДКАЗНАСЦІ Ў НАЙБОЛЬШАЙ ДАЗВОЛЕНАЙ ДЗЕЮЧЫМ ЗАКАНАДАЎСТВАМ СТУПЕНІ КАМПАНІЯ SAMSUNG НЕ ЗАЯЎЛЯЕ І НЕ ГАРАНТУЕ, ШТО СЭРВІС АБО ЗМЕСЦІВА Ў ІМ БУДУЦЬ (i) ПРАЦАВАЦЬ БЕСПЕРАПЫННА, АПЕРАТЫЎНА, НАДЗЕЙНА І БЕЗ ПАМЫЛАК, (ii) ЗАЎСЁДЫ ДАСТУПНЫМІ АБО БЯСПЛАТНЫМІ ЦІ НЕ БУДУЦЬ ЗМЯШЧАЦЬ ШКОДНЫХ КАМПАНЕНТАЎ АБО ПАМЫЛКІ, (iii) БЯСПЕЧНЫМІ ЦІ АБАРОНЕНЫМІ (У ТЫМ ЛІКУ ЗМЕСЦІВА, ДАСТАЎЛЕНАЕ ВАМ, АБО ЗВЕСТКІ, ПАВЕДАМЛЕНЫЯ ВАМІ) АД НЕСАНКЦЫЯНАВАНАГА ДОСТУПУ АБО (iv) ДАКЛАДНЫМІ, ПОЎНЫМІ АБО НАДЗЕЙНЫМІ, ШТО ВАС ЗАДАВОЛІЦЬ ЯКАСЦЬ СЭРВІСУ ЦІ ШТО ПАМЫЛКІ БУДУЦЬ ВЫПРАЎЛЕНЫ.

11.	Абмежаванне адказнасці
11.1 Кампанія SAMSUNG і Вы не абмяжоўваеце і не выключаеце адказнасці за любыя віды страт або шкоды, адказнасць за якія, згодна з дзеючым заканадаўствам, не можа быць выключана або абмежавана, у той ступені, у якой дзеючае заканадаўства не дазваляе такое выключэнне або абмежаванне, або ў той ступені, у якой паводле рашэння суда кампетэнтнай юрысдыкцыі такое выключэнне або абмежаванне не будзе мець сілы згодна з дзеючым заканадаўствам. 
11.2 У максімальнай дазволенай дзеючым заканадаўствам ступені кампанія SAMSUNG не нясе адказнасці за страту, пашкоджанне або абавязкі згодна з кантрактам (у тым ліку за нядбайнасць), законамі пра абавязкі старонніх суб’ектаў (уключаючы дэліктныя патрабаванні і прэтэнзіі ў дачыненні да нядбайнасці) або вызначанымі законам абавязкамі ці любымі іншымі законнымі падставамі, нават калі кампаніі SAMSUNG адмыслова паведамілі пра рызыку такой страты, (i) калі страта ўскосная, пабочная, фактычная, выніковая або ўключае ў сябе карную або штрафную шкоду, або (ii) за любыя страты прыбытку, страты бізнесу, страты магчымасцей, страту даных, або (iii) калі страта звязана з памылкамі, недахопамі або перашкодамі, камп’ютарнымі вірусамі, злучэннем або праблемамі са злучэннем ці выдаткамі за сетку. 
11.3 У максімальнай дазволенай дзеючым заканадаўствам ступені агульная фінансавая адказнасць кампаніі SAMSUNG перад вамі ў выніку або ў сувязі з гэтымі УМОВАМІ, СЭРВІСАМ або звязанымі з імі пытаннямі, не можа перавышаць суму, выплачаную вамі кампаніі SAMSUNG або афіляванай асобе кампаніі SAMSUNG канкрэтна за гэты СЭРВІС. 

11.4 Вы прызнаяце, што выкладзеныя вышэй палажэнні артыкулаў 10 і 11 з’яўляюцца абгрунтаванымі, улічваючы выгады ад Сэрвісаў, і вы адпаведна прымеце такую рызыку і (або) застрахуецеся. 
11.5 КАБ ПАЗБЕГНУЦЬ СТРАТЫ ДАНЫХ, ПЕРАД ПАЧАТКАМ ВЫКАРЫСТАННЯ СЭРВІСУ НЕАБХОДНА ЗРАБІЦЬ РЭЗЕРВОВУЮ КОПІЮ ДАНЫХ НА ПРЫЛАДЗЕ. ВЫ ЯЎНЫМ ЧЫНАМ ПРЫЗНАЯЦЕ І ЗГАДЖАЕЦЕСЯ, ШТО SAMSUNG НЕ НЯСЕ АДКАЗНАСЦІ ЗА СТРАТУ ДАНЫХ У ВЫНІКУ ВЫКАРЫСТАННЯ СЭРВІСУ.
12.	Кампенсацыя шкоды
Наступны тэкст ужываецца, толькі калі вы карыстаецеся СЭРВІСАМ як часткай сваёй дзелавой, гандлёвай або прафесійнай дзейнасці: вы згаджаецеся кампенсаваць шкоду, абараняць і вызваляць ад адказнасці кампанію SAMSUNG, яе падрадчыкаў, супрацоўнікаў і агентаў ад любых прэтэнзій, страт, шкоды і (або) абавязкаў (у тым ліку ад выплаты ганарараў юрыстам і юрыдычных выдаткаў), якія вынікаюць з незаконнага выкарыстання вамі СЭРВІСУ, з парушэння вамі правоў старонніх суб’ектаў або парушэння гэтых УМОЎ.
13.	Дзеючае заканадаўства
Гэтыя УМОВЫ рэгулююцца заканадаўствам юрысдыкцыі месца вашага пражывання незалежна ад палажэнняў калізійнага права. Гэтыя УМОВЫ не рэгулююцца Канвенцыяй Арганізацыі Аб’яднаных Нацый аб дагаворах міжнароднай куплі-продажу тавараў, прымяненне якой яўна выключаецца. 
14.	Вырашэнне спрэчак 
Калі вы з’яўляецеся спажыўцом (калі гэты тэрмін не вызначаны іншым чынам у мясцовым заканадаўстве, гэта азначае «не выкарыстоўваеце СЭРВІС як частку прадпрымальніцкай, гандлёвай або прафесійнай дзейнасці»), то суды на тэрыторыі, дзе вы жывяце, маюць невыключную юрысдыкцыю на разгляд і вырашэнне любых спрэчак, супярэчнасцей або нязгоды, якія вынікаюць з гэтых УМОЎ або выкарыстання СЭРВІСУ. Калі вы не спажывец і калі спрэчка, супярэчнасць або нязгода, якая так або інакш вынікае з гэтых УМОЎ або выкарыстання вамі СЭРВІСУ, не можа быць вырашана мірным шляхам, яна падлягае вырашэнню арбітражным разглядам згодна з арбітражным рэгламентам Міжнароднай гандлёвай палаты па месцы знаходжання адказчыка. Нягледзячы на вышэйадзначанае кампанія Samsung можа звярнуцца па забеспячальную забаронную меру (або па аналагічны сродак неадкладнай судовай абароны) у любы суд належнай юрысдыкцыі. Арбітражныя слуханні павінны праводзіцца на англійскай мове.
15.	Скаргі
Калі вы хочаце падаць скаргу на гэтыя УМОВЫ, звяжыцеся з намі па наступным адрасе:
https://www.samsung.com/global/galaxy/apps/samsung-members/
16.	Паўната пагаднення
Гэтыя УМОВЫ з’яўляюцца поўным пагадненнем паміж вамі і кампаніяй Samsung, якое датычыцца СЭРВІСУ і скасоўвае ўсе папярэднія і цяперашнія вусныя або пісьмовыя паведамленні, прапановы і заявы, што датычацца СЭРВІСУ або любога іншага прадмета, на які распаўсюджваюцца гэтыя УМОВЫ. Калі палажэнне гэтых УМОЎ будзе прызнана несапраўдным, непрымяняльным або незаконным, астатнія палажэнні застаюцца ў поўнай юрыдычнай сіле.
17.	Захаванне правоў
Нерэалізацыя кампаніяй Samsung права на прымяненне палажэнняў гэтых УМОЎ у нейкі момант часу або непатрабаванне кампаніі Samsung выканання Вамі нейкага з палажэнняў гэтых УМОЎ у нейкі момант часу ніякім чынам не могуць тлумачыцца як адмова ад такіх палажэнняў зараз або ў будучыні і ніякім чынам не ўплываюць на права кампаніі Samsung на прымяненне такіх палажэнняў у далейшым. Яўна выказаная адмова кампаніі Samsung ад прымянення палажэнняў, абавязковых умоў або патрабаванняў гэтых УМОЎ не азначае вызваленне ад абавязку па выкананні такіх палажэнняў, абавязковых умоў і патрабаванняў у будучыні.
18.	Захаванне юрыдычнай сілы
Раздзелы 2, 10, 11 і 12 гэтых УМОЎ і іншыя палажэнні, якія па сваім характары павінны заставацца ў сіле, будуць захоўваць юрыдычную моц пасля заканчэння дзеяння або датэрміновага скасавання дзеяння гэтых УМОЎ і заставацца сапраўднымі і абавязковымі.
19.	Загалоўкі
Загалоўкі прыводзяцца ў гэтых УМОВАХ толькі для даведкі і не ўплываюць на сэнс ці тлумачэнне гэтых УМОЎ.

[20.10.2021]
