CONDICIONS DE SERVEI DE [Expert RAW]
IMPORTANT – LLEGEIXI AMB ATENCIÓ. AQUESTES CONDICIONS DE SERVEI (EN ENDAVANT, LES «CDS») SÓN UN ACORD LEGAL ENTRE VOSTÈ I SAMSUNG ELECTRONICS CO., LTD. I ELS SEUS AFILIATS (COL·LECTIVAMENT «SAMSUNG») PER A [Expert RAW] I QUALSEVOL PROGRAMARI O DOCUMENTACIÓ RELEVANT (COL·LECTIVAMENT, EL «SERVEI») PROPORCIONATS PER SAMSUNG, ELS SEUS AFILIATS O ELS SEUS PROVEÏDORS O LLICENCIATARIS DE TERCERS PARTS. EN ACCEPTAR AQUESTES CDS, VOSTÈ ACCEPTA ESTAR-HI LEGALMENT VINCULAT. SI NO ACCEPTA LES CDS, NO INSTAL·LI NI UTILITZI EL SERVEI. SI SAMSUNG FA CANVIS A AQUESTES CDS, SAMSUNG PUBLICARÀ LES CONDICIONS REVISADES I LI HO NOTIFICARÀ ABANS DE FER-HI CAP CANVI SUBSTANCIAL. POT DEIXAR D’UTILITZAR EL SERVEI I DESINSTAL·LAR-LO EN QUALSEVOL MOMENT SI NO ACCEPTA AQUESTS CANVIS, PERÒ SI CONTINUA UTILITZANT-LO, ES CONSIDERARÀ QUE ELS HA ENTÈS I ELS HA ACCEPTAT.

DESCRIPCIÓ DEL SERVEI
Aquest SERVEI proporciona funcions per capturar imatges en format RAW millorat, així com per veure i compartir contingut.
* Tingui en compte que pot ser que les imatges capturades amb aquest SERVEI no s’obrin en altres dispositius o serveis que no admetin les funcionalitats d’aquest SERVEI.
* Tingui en compte que quan utilitzi aquest SERVEI en llocs interiors o subterranis on la recepció GPS no sigui bona, és possible que les etiquetes d'ubicació es registrin incorrectament.

1.	Concessió de llicència
De conformitat amb aquestes CDS, se li garanteix una llicència limitada, no exclusiva i revocable per instal·lar, accedir i utilitzar el SERVEI. Els serveis i les funcions proporcionades pel SERVEI o l’Actualització (definida a continuació) poden variar o limitar-se, prèvia notificació, en funció de determinats factors, inclosos, entre d’altres, el seu país, el dispositiu, el sistema operatiu o l’operador de xarxa. Llevat que tingui 18 anys o més, no se li permet formalitzar l’acord d’aquestes CDS ni utilitzar el SERVEI a menys que els seus pares o el seu tutor legal entenguin i acceptin les condicions d’ús d’aquestes CDS. Si és un progenitor o un tutor que permet utilitzar el SERVEI a una persona de menys de 18 anys («Menor»), vostè accepta: (i) supervisar l’ús del SERVEI per part del Menor; (ii) assumir tots els riscos associats amb l’ús del SERVEI per part del Menor; (iii) en la mesura permesa per la llei aplicable, assumir qualsevol obligació derivada de l’ús del SERVEI per part del Menor; (iv) garantir la precisió i la veracitat de tota la informació enviada pel Menor; i (v) assumir la responsabilitat derivada de, i estar vinculat legalment per, aquestes CDS i de l’accés i l’ús del SERVEI per part del Menor. Accepta explícitament que Samsung denega totes les obligacions que resultin de l’ús del SERVEI per part del Menor.
Vostè reconeix i accepta explícitament que l’ús del SERVEI queda a càrrec seu i n’assumeix tots els riscos de qualitat, rendiment, precisió i esforç professional no satisfactoris. En utilitzar el SERVEI, vostè reconeix i accepta que Samsung no és responsable de cap producte o servei de tercers relacionats, i/o que no té cap responsabilitat ni obligació envers els continguts, la publicitat, els productes, els serveis o qualsevol altre material procedent o disponible d’aquest servei de tercers.

2.	Reserva de drets i propietat
Aquest SERVEI inclou el software i les dades proporcionades per tercers. Vostè reconeix que el SERVEI és propietat de Samsung i dels seus llicenciadors, i que està protegit per les lleis de drets d’autor vigents i per altres lleis i tractats de la propietat intel·lectual. Aquestes CDS i l’ús que faci del SERVEI no li garanteixen cap interès de propietat respecte del SERVEI, i només se li concedeix una llicència d’ús limitada, personal, no exclusiva i no transferible que és revocable de conformitat amb els termes d’aquestes CDS per a utilitzar el SERVEI. Vostè no pot utilitzar el SERVEI per a reproduir materials amb drets d’autor o materials dels quals no tingui els drets ni l’aprovació legal per a la seva reproducció.
3.	Restriccions
Tret que la legislació local li permeti fer-ho, vostè no pot (i) aplicar enginyeria inversa, descompilar, desmuntar ni intentar descobrir de cap altra manera el codi font ni els algoritmes del SERVEI; (ii) modificar ni desactivar cap funció del SERVEI; (iii) duplicar i/o crear obres derivades basades en el SERVEI; (iv) arrendar, llogar, cedir, subllicenciar o proporcionar serveis comercials d’allotjament amb el SERVEI; (v) infringir els nostres drets de propietat intel·lectual o els de tercers que estiguin relacionats amb l’ús que faci del SERVEI (en la mesura que aquest ús no estigui sota la llicència d’aquestes CDS); (vi) utilitzar el SERVEI de manera il·legal, per a qualsevol propòsit il·lícit o de forma que resulti incoherent amb aquestes CDS, ni actuar de manera fraudulenta o maliciosa, per exemple, a través de la pirateria o inserint un codi maliciós (inclosos els virus i les dades nocives) al SERVEI o en qualsevol sistema operatiu; (vii) utilitzar el SERVEI de manera que pugui danyar, desactivar, sobrecarregar, perjudicar o comprometre els nostres sistemes o la nostra seguretat, o interferir amb altres usuaris; (viii) recopilar o obtenir qualsevol tipus d’informació o de dades del SERVEI o dels nostres sistemes i intentar descodificar qualsevol transmissió dels servidors que executen el SERVEI; i (ix) utilitzar el SERVEI per assetjar, amenaçar ni perjudicar a cap altra persona i/o vulnerar-ne el dret a la privadesa o a l’honor.
4.	Actualització, canvi o suspensió del SERVEI
Samsung pot, en qualsevol moment, proporcionar o posar a disposició de l’usuari actualitzacions o millores de versió del SERVEI (en endavant, les «Actualitzacions»), incloses, entre d’altres, correccions d’errors, millores del servei, funcions noves, eliminació de les funcions existents o modificacions del SERVEI. Tanmateix, també reconeix i accepta que Samsung no està obligat a proporcionar-li Actualitzacions. Les Actualitzacions es regiran per aquestes CDS, llevat que amb aquestes Actualitzacions es proporcionin condicions d’ús per separat; en aquest cas, aquestes condicions d’ús per separat regiran les Actualitzacions. Les Actualitzacions per al software de seguretat o per a la correcció d’errors crucials, així com altres Actualitzacions importants, es poden descarregar i instal·lar automàticament atesa la importància de la recepció oportuna de les esmentades Actualitzacions a fi de protegir-lo a vostè i als altres usuaris.
En la mesura que la llei aplicable ho permeti, Samsung es reserva explícitament el dret de canviar, suspendre temporalment, eliminar, limitar l’ús de o desactivar temporalment l’accés al SERVEI o a alguna de les seves parts en qualsevol moment amb únicament previ avís. 
5.	Serveis i contingut de tercers
També pot tenir disponibles serveis i/o contingut de tercers a través del SERVEI. En la mesura que la legislació ho permeti, Samsung denega qualsevol garantia, condició o representació en relació amb qualsevol servei o contingut de tercers en tots els aspectes, inclosos, entre d’altres, la qualitat, la precisió, l’efectivitat, l’absència de virus, la no infracció dels drets de tercers i el compliment de qualsevol llei o regulació aplicable. L’ús dels serveis i continguts de tercers es regeix per les Condicions d’ús, l’Acord de llicència, la Política de privadesa o qualsevol altre acord similar d’aquests proveïdors de tercers. El SERVEI pot estar subjecte a llicències de codi obert; en aquest cas, els termes que corresponen a aquests tipus de llicències de codi obert podrien precedir les CDS pel que fa a aquesta part del SERVEI.
6.	Recollida i ús de dades
Samsung i/o les parts en les quals Samsung confia poden recopilar i utilitzar informació necessària a fi de proporcionar el SERVEI i les Actualitzacions, així com de millorar o perfeccionar-ne el SERVEI. En tot moment, la seva informació es tractarà de conformitat amb la llei aplicable i la Política de privadesa global de Samsung, que es pot consultar a http://account.samsung.com/membership/pp.
7.	Accés a les dades
Algunes funcions del SERVEI poden requerir que el seu dispositiu mòbil tingui accés a Internet i podrien estar subjectes a restriccions imposades pel proveïdor de xarxa o d’Internet. El SERVEI podria requerir-ne l’accés mitjançant la seva xarxa de dades, la qual cosa podria comportar càrrecs addicionals segons el seu pla de pagament. A més, la idoneïtat i el rendiment del hardware o de l’accés a les dades del seu dispositiu podrien afectar la manera en què gaudeix d’algunes funcions del SERVEI. Reconeix i accepta expressament que Samsung no és responsable de la disponibilitat i la rapidesa de la xarxa de dades i/o de l’accés a les dades.

8.	Conformitat amb la llei
Vostè reconeix i accepta complir amb totes i cadascuna de les lleis i regulacions aplicables en utilitzar el SERVEI, incloses, entre d’altres, totes les lleis i regulacions de restricció de l’exportació vigents. 
9.	Rescissió
Aquestes CDS seran vigents fins a la seva rescissió. Vostè pot rescindir aquestes CDS deixant d’utilitzar en qualsevol moment el SERVEI i desinstal·lant, eliminant i, si escau, retornant tot el software, tota la documentació i d’altres materials relacionats que Samsung li hagi proporcionat, incloses les copies de seguretat que n’hagi pogut fer. Si no compleix amb aquestes CDS, els seus drets basats en aquestes CDS es rescindiran automàticament sense previ avís per part de Samsung. Un cop s’hagin rescindit aquestes CDS (o si Samsung rescindeix les CDS, moment en el qual n’esdevindrà immediatament coneixedor) haurà de deixar d’utilitzar immediatament aquest SERVEI. Per motius de claredat, Samsung pot rescindir aquestes CDS i el SERVEI després d’haver-lo avisat prèviament amb trenta (30) dies d’antelació (p. ex., mitjançant el lloc web del servei, les finestres emergents a l’aplicació, el correu electrònic, etc.).
10.	Exempció de garantia
EN LA MÀXIMA MESURA QUE LA LLEI APLICABLE HO PERMETI, EL SERVEI ES PROPORCIONA «TAL COM ÉS» I «SEGONS LA DISPONIBILITAT», SENSE CAP TIPUS DE GARANTIA O CONDICIÓ CONTRACTUAL PER PART DE SAMSUNG, NI EXPLÍCITA NI IMPLÍCITA. EN LA MÀXIMA MESURA QUE LA LLEI APLICABLE HO PERMETI, SAMSUNG DENEGA TOTES LES GARANTIES O ALTRES TERMES EXPLÍCITS, IMPLÍCITS O REGLAMENTARIS, INCLOENT-HI, ENTRE D’ALTRES, LES GARANTIES DE TERMES DE COMERCIALITZACIÓ, LA QUALITAT SATISFACTÒRIA, LA IDONEÏTAT PER A UN PROPÒSIT EN PARTICULAR, LA FIABILITAT O DISPONIBILITAT, LA PRECISIÓ, LA MANCA DE VIRUS, EL FUNCIONAMENT SILENCIÓS, LA NO INFRACCIÓ DELS DRETS DE TERCERS NI CAP ALTRE INCOMPLIMENT DELS DRETS. ALGUNES JURISDICCIONS NO PERMETEN LES EXCLUSIONS O LES LIMITACIONS DE LES GARANTIES IMPLÍCITES; PER TANT, PODRIA SER QUE LES EXCLUSIONS O LIMITACIONS ANTERIORS NO SIGUIN APLICABLES EN EL SEU CAS. NO ES CONSIDERARÀ QUE ELS CONSELLS O LA INFORMACIÓ, JA SIGUIN EN FORMA ORAL O ESCRITA, QUE VOSTÈ HAGI OBTINGUT DE SAMSUNG O DELS SEUS ASSOCIATS ALTERIN AQUESTA EXEMPCIÓ DE RESPONSABILITAT PER PART DE SAMSUNG PEL QUE FA A LA GARANTIA EN RELACIÓ AMB EL SERVEI, NI ES CONSIDERARÀ QUE CREÏN CAP TIPUS DE GARANTIA DE SAMSUNG. 
SENSE LIMITAR L’EXEMPCIÓ DE RESPONSABILITAT ANTERIOR, I EN LA MÀXIMA MESURA QUE HO PERMETI LA LLEI APLICABLE, SAMSUNG NO REPRESENTA, GARANTEIX NI PROMET QUE EL SERVEI NI EL SEU CONTINGUT (i) OPERARAN DE MANERA ININTERROMPUDA, PUNTUAL, DE MANERA SEGURA I SENSE ERRADES; (ii) QUE ESTARAN SEMPRE DISPONIBLES O LLIURES DE TOT COMPONENT NOCIU I D’ERRORS; (iii) QUE SERAN SEGURS I IMMUNES (INCLOENT-HI EL CONTINGUT QUE SE LI ENTREGARÀ O LA INFORMACIÓ QUE VOSTÈ PROPORCIONARÀ) PROVINENT D’UN ACCÉS NO AUTORITZAT; O (iv) QUE SERAN PRECISOS, COMPLETS, FIABLES I QUE LA QUALITAT DEL SERVEI SERÀ SATISFACTÒRIA PER VÓS I QUE ELS ERRORS ES CORREGIRAN.

11.	Limitació de responsabilitat
11.1 SAMSUNG i Vostè no limiten ni exclouen la responsabilitat per cap tipus de pèrdua o dany pels quals les obligacions no poden, sota l’empara de la llei aplicable, excloure’s ni limitar-se, en la mesura que la llei aplicable impedeixi l’exclusió o la limitació esmentada, o en la mesura que un tribunal de la jurisdicció competent determini que l’exclusió o la limitació esmentada no seria efectiva sota l’empara de la llei aplicable. 
11.2 En la màxima mesura permesa per la llei aplicable, SAMSUNG no es considerarà responsable de cap pèrdua, dany o responsabilitat en virtut del contracte (inclosa la negligència), ni de les lleis o les obligacions de tercers (incloses les reclamacions per negligència i «greuge»), ni de les obligacions estatutàries o de cap altra base legal, sigui quina sigui, fins i tot si es va notificar específicament a SAMSUNG del risc que es produeixi la pèrdua esmentada (i) quan la pèrdua sigui indirecta, incidental, especial, conseqüent o inclogui danys exemplars o punitius, o (ii) quan es tracti de pèrdues de beneficis, empresarials, d’oportunitats o de dades, o (iii) relativa a errors, omissions, interrupcions, virus informàtics, problemes de connexió o connectivitat, o bé quan comporti càrrecs de xarxa. 
11.3 En la màxima mesura en què la llei aplicable ho permeti, la responsabilitat financera total de SAMSUNG envers vostè que sorgeixi de o que estigui relacionada amb aquestes CDS, el SERVEI o els assumptes relacionats, no excedirà la quantitat que vostè va pagar a SAMSUNG o a l’associat de SAMSUNG de manera específica per a aquest SERVEI. 

11.4 Vostè reconeix que les disposicions anteriors de les clàusules 10 i 11 són raonables tenint en compte els avantatges dels Serveis i acceptarà aquest risc i/o el garantirà en conseqüència. 
11.5 ÉS FONAMENTAL QUE FACI UNA CÒPIA DE SEGURETAT DE LES SEVES DADES AL DISPOSITIU ABANS D’UTILITZAR ELS SERVEIS PER EVITAR LA PÈRDUA DE DADES. RECONEIX I ACCEPTA EXPRESSAMENT QUE SAMSUNG NO SERÀ RESPONSABLE DE CAP PÈRDUA DE DADES DERIVADA DE L’ÚS DEL SERVEI.
12.	Indemnització
El text següent només s'aplica si utilitza el SERVEI com a part de la seva empresa, comerç o professió: Vostè accepta indemnitzar, defensar i eximir de tota responsabilitat a Samsung, les seves filials, els seus contractistes, empleats i agents per qualsevol reclamació, pèrdua, dany o obligació (incloent-hi les despeses i els honoraris legals) que sorgeixin de l’ús ilícit que faci del SERVEI, de la seva infracció dels drets de tercers o de qualsevol incompliment d’aquestes CDS.
13.	Llei aplicable
Aquestes CDS es regeixen per les lleis de la jurisdicció en la qual vostè resideix, sense considerar els seus possibles conflictes de disposicions legals. Aquestes CDS no es regiran per la Convenció de les Nacions Unides sobre els contractes de compravenda internacional de mercaderies, l’aplicació de la qual s’exclou de manera explícita. 
14.	Resolució de disputes
Si vostè és un consumidor (i en el cas que aquest terme no estigui definit d’alguna altra manera a la seva legislació local, significa que «no fa ús del SERVEI com a part d’un negoci, activitat comercial o professió»), els tribunals del territori en el qual resideixi no posseiran la jurisdicció exclusiva per escoltar i decidir cap disputa, controvèrsia o diferència derivada d’aquestes CDS o del SERVEI. Si vostè no és un consumidor, en el cas que sorgeixi una disputa, una controvèrsia o una diferència de qualsevol tipus derivada d’aquestes CDS, o si l’ús que faci del SERVEI no es formalitza de manera amigable, estarà subjecte a un procediment arbitral sota l’empara de les normes d’arbitratge de la Cambra de Comerç Internacional del demandat. Sens perjudici del que s’ha esmentat anteriorment, podem sol·licitar recursos cautelars (o algun tipus equivalent de desgreuge legal urgent) en qualsevol tribunal de jurisdicció competent. Les audiències d’arbitratge hauran de dur-se a terme en anglès.
15.	Reclamacions
Si vol presentar una reclamació sobre aquestes CDS, posi’s en contacte amb nosaltres a:
https://www.samsung.com/global/galaxy/apps/samsung-members/
16.	Totalitat de l’acord
Aquestes Condicions de servei representen la totalitat de l’acord entre vostè i Samsung en relació amb el SERVEI, i substitueixen qualsevol comunicació, proposta i representació anterior o contemporània, oral o escrita, pel que fa al SERVEI o a qualsevol altra matèria tractada en aquestes CDS. En el cas que alguna de les disposicions d’aquestes CDS es consideri nul·la, no vàlida, impossible d’imposar o il·legal, la resta de disposicions seguiran tenint ple efecte i vigència.
17.	Sense renúncia
El fracàs de Samsung en fer complir en tot moment qualsevol de les disposicions d’aquestes CDS, o el fracàs de Samsung en requerir en tot moment que vostè compleixi amb qualsevol de les disposicions d’aquestes Condicions de Servei, no s’interpretarà en cap cas com una exempció de responsabilitat present o futura d’aquestes disposicions i no afectarà de cap manera el dret de Samsung a fer complir aquesta disposició a partir d’aleshores. La renúncia expressa de Samsung a qualsevol disposició, condició o requisit d’aquestes CDS no constituirà una exempció de responsabilitat a cap obligació futura de complir amb les disposicions, les condicions o els requisits corresponents.
18.	Continuïtat
Les Seccions 2, 10, 11 i 12 d’aquestes CDS, i qualsevol altra disposició que per la seva naturalesa hagi de continuar en vigor, tindran continuïtat després del venciment o de la rescissió anticipada d’aquestes CDS i es mantindran vàlides i vinculants.
19.	Títols
Els títols que apareixen en aquestes CDS són només de referència i no afectaran ni el significat ni la interpretació d’aquestes CDS.

[20/10/2021]
