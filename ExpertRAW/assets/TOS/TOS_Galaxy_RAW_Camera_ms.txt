TERMA PERKHIDMATAN [Expert RAW]
PENTING – BACA DENGAN TELITI. TERMA PERKHIDMATAN INI (TERMS OF SERVICE, "TOS") MEMBENTUK PERJANJIAN YANG SAH MENURUT UNDANG-UNDANG ANTARA ANDA DAN SAMSUNG ELECTRONICS CO., LTD. DAN AHLI GABUNGANNYA (SECARA KOLEKTIF “SAMSUNG”) UNTUK [Expert RAW] DAN MANA-MANA PERISIAN YANG RELEVAN ATAU DOKUMENTASI YANG BERKAITAN DENGANNYA (SECARA KOLEKTIF, “PERKHIDMATAN”) YANG DISEDIAKAN OLEH SAMSUNG, AHLI GABUNGANNYA, ATAU PEMBEKAL ATAU PEMBERI LESEN PIHAK KETIGA. DENGAN MENERIMA TOS INI, ANDA BERSETUJU UNTUK DIIKAT OLEH TOS INI. JANGAN PASANG ATAU MENGGUNAKAN PERKHIDMATAN TERSEBUT JIKA ANDA TIDAK BERSETUJU DENGAN TOS INI. JIKA SAMSUNG MEMBUAT PERUBAHAN KEPADA TOS INI, SAMSUNG AKAN MEMBUAT KEMAS KINI TOS YANG DIUBAH TERSEBUT, DAN AKAN MEMAKLUMKAN KEPADA ANDA SEBELUM MEMBUAT SEBARANG PERUBAHAN MATERIAL KEPADA TOS INI. ANDA BOLEH BERHENTI MENGGUNAKAN DAN MENYAHPASANG PERKHIDMATAN PADA BILA-BILA MASA JIKA ANDA TIDAK BERSETUJU DENGAN PERUBAHAN TERSEBUT, TETAPI ANDA AKAN DIANGGAP TELAH MEMAHAMI DAN MENERIMA PERUBAHAN ITU APABILA TERUS MENGGUNAKAN PERKHIDMATAN.

PENERANGAN PERKHIDMATAN
PERKHIDMATAN ini menyediakan ciri-ciri untuk mengambil imej dalam format RAW yang dipertingkatkan serta melihat dan berkongsi kandungan
* Harap maklum bahawa imej yang diambil dengan PERKHIDMATAN ini mungkin tidak dapat dibuka pada peranti atau perkhidmatan lain yang tidak menyokong PERKHIDMATAN ini.
* Harap maklum bahawa semasa menggunakan PERKHIDMATAN ini di dalam bangunan atau bawah tanah di mana penerimaan GPS tidak bagus, tag lokasi mungkin tidak dicatatkan dengan betul.

1.	Pemberian Lesen
Tertakluk pada terma TOS ini, anda diberikan lesen terhad, tidak eksklusif dan boleh dibatalkan untuk memasang, mengakses dan menggunakan PERKHIDMATAN tersebut. Perkhidmatan dan ciri-ciri yang disediakan oleh PERKHIDMATAN atau Kemas kini (seperti yang dijelaskan di bawah) mungkin berbeza atau terhad, dengan notis terlebih dahulu, bergantung pada faktor tertentu, termasuk, tanpa batasan, negara, peranti, sistem operasi atau pengendali rangkaian anda. Melainkan anda berumur 18 tahun atau lebih, anda tidak dibenarkan untuk memasuki TOS ini atau menggunakan PERKHIDMATAN tersebut kecuali ibu bapa atau penjaga anda yang sah memahami dan memberikan persetujuan kepada terma dan syarat TOS ini. Sekiranya anda seorang ibu bapa atau penjaga sah yang membenarkan seorang individu bawah umur 18 tahun (“Anak Bawah Umur”) untuk menggunakan PERKHIDMATAN tersebut; anda bersetuju untuk: (i) menyelia penggunaan PERKHIDMATAN oleh Anak Bawah Umur itu; (ii) menanggung segala risiko yang dikaitkan dengan penggunaan PERKHIDMATAN oleh Anak Bawah Umur itu; (iii) setakat yang dibenarkan oleh undang-undang terpakai, menanggung sebarang liabiliti akibat daripada penggunaan PERKHIDMATAN oleh Anak Bawah Umur itu; (iv) memastikan ketepatan dan kebenaran semua maklumat yang diserahkan oleh Anak Bawah Umur itu; dan (v) menanggung tanggungjawab dan terikat oleh TOS ini untuk akses dan penggunaan PERKHIDMATAN oleh Anak Bawah Umur itu. Anda dengan nyata menerima bahawa Samsung menafikan sebarang liabiliti yang disebabkan oleh penggunaan PERKHIDMATAN oleh Anak Bawah Umur.
Anda dengan jelas mengesahkan dan bersetuju bahawa risiko penggunaan PERKHIDMATAN ialah tanggungan anda sendiri dan keseluruhan risiko kualiti, prestasi, ketepatan dan usaha yang tidak memuaskan terletak pada anda. Dengan menggunakan PERKHIDMATAN, anda mengesahkan dan bersetuju bahawa Samsung tidak bertanggungjawab bagi mana-mana produk dan/atau perkhidmatan pihak ketiga yang berkaitan dan dan tidak bertanggungjawab bagi sebarang kandungan, pengiklanan, produk, perkhidmatan atau bahan lain pada atau tersedia daripada perkhidmatan pihak ketiga tersebut.

2.	Perlindungan Hak dan Pemilikan
PERKHIDMATAN ini termasuk perisian dan data yang disediakan oleh pihak ketiga. Anda mengesahkan bahawa PERKHIDMATAN ini ialah proprietari kepada Samsung dan pemberi lesennya dan dilindungi di bawah hak cipta yang berkenaan dan undang-undang serta perjanjian harta intelek lain. TOS ini dan penggunaan PERKHIDMATAN anda tidak memberi anda sebarang kepentingan pemilikan dalam atau pada PERKHIDMATAN dan anda hanya diberikan lesen terhad, peribadi, tidak eksklusif, tidak boleh dipindah milik untuk penggunaan yang boleh dibatalkan mengikut terma TOS ini. Anda tidak boleh menggunakan PERKHIDMATAN untuk menghasilkan semula bahan berhak cipta atau bahan di mana anda tidak mempunyai hak atau kelulusan yang sah untuk penghasilan semula.
3.	Sekatan
Kecuali sehingga takat di mana undang-undang wajib tempatan memerlukan anda berbuat demikian, anda tidak boleh (i) membalikkan kejuruteraan, menyahsusun, menanggalkan atau sebaliknya mencuba untuk mengetahui kod sumber atau algoritma PERKHIDMATAN; (ii) mengubah suai atau menyahaktifkan sebarang ciri PERKHIDMATAN; (iii) menyalin dan/atau mencipta kerja-kerja derivatif berdasarkan PERKHIDMATAN; (iv) menyewa, memajak, meminjam, memberi sublesen, atau menyediakan khidmat pengehosan komersial dengan PERKHIDMATAN; (v) melanggar hak harta intelek kami atau hak mana-mana pihak ketiga berhubung dengan penggunaan PERKHIDMATAN oleh anda (sehingga takat mana penggunaan tersebut tidak dilesenkan oleh TOS ini); (vi) penggunaan PERKHIDMATAN dengan apa-apa cara yang menyalahi undang-undang, bagi sebarang tujuan yang menyalahi undang-undang, atau sebarang cara yang tidak konsisten dengan TOS ini, atau bertindak dengan cara menipu atau berniat jahat, sebagai contoh, dengan menggodam atau memasukkan kod hasad, termasuk virus atau data berbahaya, ke dalam PERKHIDMATAN atau mana-mana sistem operasi; (vii) menggunakan PERKHIDMATAN dengan cara yang boleh merosakkan, menyahaktifkan, membebankan, menjejaskan, atau mengkompromikan sistem atau keselamatan kami atau mengganggu pengguna lain; (viii) mengumpul atau mengutip sebarang maklumat atau data daripada PERKHIDMATAN atau sistem kami atau cuba menyahkod sebarang penghantaran kepada atau daripada pelayan yang menjalankan PERKHIDMATAN; dan (ix) menggunakan PERKHIDMATAN untuk mengganggu, mengancam atau membahayakan orang lain dan/atau melanggar privasi atau haknya untuk menunaikan.
4.	Pengemaskinian, Perubahan atau Penggantungan PERKHIDMATAN
Samsung boleh, pada bila-bila masa, memberikan atau menyediakan kemas kini atau peningkatan kepada PERKHIDMATAN (“Kemas Kini”), termasuk tanpa had, pembetulan pepijat, peningkatan perkhidmatan, ciri-ciri baharu, pemadaman fungsi sedia ada atau pengubahsuaian PERKHIDMATAN. Namun, Anda mengakui dan menerima bahawa Samsung tidak berkewajiban untuk menyediakan Kemas Kini kepada anda. Kemas kini akan ditadbir oleh TOS ini melainkan terma dan syarat yang berasingan disediakan dengan Kemas kini sedemikian, yang mana terma dan syarat yang berasingan itu akan mentadbir Kemas kini tersebut. Kemas Kini untuk perisian keselamatan atau pembetulan pepijat kritikal atau Kemas Kini penting yang lain mungkin akan dimuat turun dan dipasang secara automatik memandangkan kepentingan untuk menerima Kemas Kini sedemikian tepat pada masanya bagi membantu melindungi anda dan pengguna lain.
Setakat yang dibenarkan oleh undang-undang yang terpakai, Samsung dengan jelas berhak untuk mengubah, menggantung, membuang, mengehadkan penggunaan, atau menyahaktifkan akses kepada PERKHIDMATAN atau mana-mana bahagian daripadanya hanya dengan pemberitahuan terdahulu. 
5.	Perkhidmatan dan Kandungan pihak ketiga 
Perkhidmatan dan/atau kandungan pihak ketiga juga mungkin tersedia untuk anda melalui PERKHIDMATAN. Setakat yang dibenarkan oleh undang-undang, Samsung menafikan sebarang jaminan, syarat, atau perwakilan berhubung dengan mana-mana perkhidmatan atau kandungan pihak ketiga dalam sebarang aspek termasuk tetapi tidak terhad kepada kualiti, ketepatan, keberkesanan, kekurangan virus, tiada pelanggaran hak pihak ketiga dan pematuhan kepada sebarang undang-undang atau peraturan yang terpakai. Penggunaan perkhidmatan dan kandungan pihak ketiga mungkin ditadbir oleh terma penggunaan, perjanjian lesen, dasar privasi penyedia pihak ketiga tersebut atau perjanjian sedemikian yang lain. PERKHIDMATAN mungkin tertakluk pada lesen sumber terbuka, yang mana terma lesen sumber terbuka sedemikian boleh mendahului terma TOS ini berhubung dengan bahagian PERKHIDMATAN ini.
6.	Pengumpulan dan Penggunaan Data
Samsung dan/atau pihak-pihak yang diamanahkan oleh Samsung boleh mengumpul dan menggunakan maklumat yang diperlukan untuk menyediakan PERKHIDMATAN dan Kemas Kini, serta menambah baik atau meningkatkan PERKHIDMATAN. Pada setiap masa, maklumat anda akan diperlakukan mengikut undang-undang yang berkenaan dan Dasar Privasi global Samsung, yang boleh dilihat di https://account.samsung.com/membership/pp 
7.	Akses Data 
Sesetengah ciri PERKHIDMATAN mungkin memerlukan peranti mudah alih anda untuk mempunyai akses kepada internet dan mungkin tertakluk pada sekatan yang dikenakan oleh penyedia rangkaian atau internet anda. PERKHIDMATAN mungkin memerlukan akses melalui rangkaian data anda, yang boleh menyebabkan caj tambahan dikenakan bergantung pada pelan pembayaran anda. Selain itu, penggunaan sesetengah ciri PERKHIDMATAN yang anda nikmati mungkin terjejas disebabkan oleh kesesuaian dan prestasi perkakasan peranti anda atau akses kepada data. Anda dengan jelas mengakui dan menerima bahawa Samsung tidak bertanggungjawab atas ketersediaan dan ketepatan masa rangkaian data dan/atau capaian data.

8.	Pematuhan kepada Undang-undang
Anda mengesahkan dan bersetuju untuk mematuhi sebarang dan semua undang-undang serta peraturan yang terpakai semasa menggunakan PERKHIDMATAN termasuk, tanpa had, semua undang-undang dan peraturan sekatan eksport yang terpakai. 
9.	Penamatan
TOS ini berkuat kuasa sehingga ia ditamatkan. Anda boleh menamatkan TOS ini pada bila-bila masa dengan menghentikan penggunaan PERKHIDMATAN tersebut dan menyahpasang, memadam dan, jika berkenaan, mengembalikan semua perisian, dokumentasi yang berkaitan, serta bahan lain yang disediakan oleh Samsung, termasuk salinan sandaran untuknya. Sekiranya anda tidak mematuhi TOS ini, hak anda berdasarkan TOS ini akan ditamatkan secara automatik tanpa notis daripada Samsung. Apabila TOS ini ditamatkan (atau apabila Samsung telah menamatkan TOS sejurus selepas mengetahui tentang penamatan tersebut), anda harus menghentikan dengan segera semua penggunaan PERKHIDMATAN tersebut. Bagi tujuan kejelasan, Samsung boleh menamatkan TOS ini dan PERKHIDMATAN tersebut dengan pemberian notis tiga puluh (30) hari terdahulu kepada anda (cth., laman web perkhidmatan, pop-up melalui aplikasi, e-mel atau lain-lain).
10.	Penafian Jaminan
SETAKAT MAKSIMUM YANG DIBENARKAN OLEH UNDANG-UNDANG TERPAKAI, PERKHIDMATAN DISEDIAKAN ATAS DASAR “SEPERTI ADANYA” DAN “SEDIA ADA”, TANPA SEBARANG JENIS JAMINAN ATAU SYARAT BERKONTRAK DARIPADA SAMSUNG, SAMA ADA YANG TERSURAT ATAU TERSIRAT. SEHINGGA TAKAT MAKSIMUM YANG DIBENARKAN OLEH UNDANG-UNDANG YANG TERPAKAI, SAMSUNG MENAFIKAN SEMUA JAMINAN ATAU TERMA LAIN YANG TERSURAT, TERSIRAT ATAU BERKANUN, TERMASUK TETAPI TIDAK TERHAD KEPADA JAMINAN ATAU TERMA KEBOLEHDAGANGAN YANG TERSIRAT, KUALITI YANG MEMUASKAN, KESESUAIAN BAGI TUJUAN TERTENTU, KEBOLEHPERCAYAAN ATAU KETERSEDIAAN, KETEPATAN, KEKURANGAN VIRUS, KENIKMATAN SECARA SENYAP, TIADA PELANGGARAN HAK PIHAK KETIGA, ATAU PELANGGARAN HAK LAIN. SESETENGAH BIDANG KUASA TIDAK MEMBENARKAN PENGECUALIAN ATAU MENGEHADKAN JAMINAN YANG TERSIRAT, JADI PENGECUALIAN ATAU HAD DI ATAS MUNGKIN TIDAK TERPAKAI KE ATAS ANDA. TIADA NASIHAT ATAU MAKLUMAT, SAMA ADA SECARA LISAN ATAU BERTULIS, YANG ANDA PEROLEH DARIPADA SAMSUNG ATAU AHLI GABUNGANNYA BOLEH DIANGGAP MENGUBAH PENAFIAN TUNTUTAN INI OLEH SAMSUNG BAGI JAMINAN TENTANG PERKHIDMATAN ATAU UNTUK MEWUJUDKAN APA JUA JENIS JAMINAN DARIPADA SAMSUNG. 
TANPA MENGEHADKAN PENAFIAN SEBELUM INI, DAN SETAKAT MAKSIMUM YANG DIBENARKAN OLEH UNDANG-UNDANG TERPAKAI, SAMSUNG TIDAK MEWAKILI, MENANGGUNG ATAU MENJAMIN BAHAWA PERKHIDMATAN ATAU KANDUNGAN DI DALAMNYA AKAN (i) SENTIASA BEROPERASI TANPA GANGGUAN, TEPAT PADA MASA, SELAMAT ATAU BEBAS RALAT (ii) AKAN SENTIASA BEBAS DARIPADA SEMUA KOMPONEN ATAU BEBAS DARIPADA SEMUA KOMPONEN ATAU RALAT BERBAHAYA (iii) AKAN SELAMAT ATAU TERLINDUNG (TERMASUK KANDUNGAN YANG DIHANTAR KEPADA ANDA ATAU MAKLUMAT YANG ANDA BERIKAN) DARIPADA AKSES YANG TIDAK DIBENARKAN ATAU (iv) AKAN TEPAT, LENGKAP ATAU BOLEH DIPERCAYAI, BAHAWA KUALITI PERKHIDMATAN AKAN MEMUASKAN HATI ANDA, ATAU RALAT AKAN DIBETULKAN.

11.	Had Liabiliti
11.1 SAMSUNG dan Anda tidak mengehadkan atau mengecualikan liabiliti bagi sebarang jenis kerugian atau kerosakan yang mana liabiliti tidak boleh, di bawah undang-undang yang terpakai, dikecualikan atau dihadkan, sehingga takat mana undang-undang yang terpakai mencegah pengecualian atau had sedemikian atau sehingga takat mana undang-undang bidang kuasa yang kompeten memutuskan bahawa pengecualian atau had tersebut tidak akan berkesan di bawah undang-undang yang terpakai. 
11.2 Setakat yang dibenarkan oleh undang-undang terpakai, SAMSUNG tidak akan bertanggungjawab bagi sebarang kerugian, atau ganti rugi atau liabiliti di bawah kontrak (termasuk kecuaian), undang-undang tentang kewajipan pihak ketiga (termasuk ‘tort’ dan tuntutan kecuaian), atau kewajipan berkanun atau apa-apa jua asas undang-undang lain, walaupun SAMSUNG telah dimaklumkan secara khusus tentang risiko kerugian tersebut (i) yang mana kerugian itu adalah secara tidak langsung, kebetulan, khas, turutan atau terdiri daripada kerugian teladan atau punitif, atau (ii) bagi sebarang kehilangan keuntungan, kehilangan perniagaan, kehilangan peluang, kehilangan data, atau (iii) berkaitan dengan ralat, ketinggalan atau gangguan, virus komputer, masalah sambungan, atau ketersambungan atau untuk caj rangkaian. 
11.3 Setakat yang dibenarkan oleh undang-undang terpakai, liabiliti kewangan keseluruhan SAMSUNG kepada anda yang timbul daripada atau berhubung dengan TOS ini. PERKHIDMATAN atau perkara-perkara yang berkaitan tidak boleh melebihi jumlah yang dibayar oleh anda kepada SAMSUNG atau ahli gabungan SAMSUNG khusus untuk PERKHIDMATAN ini. 

11.4 Anda memaklumi bahawa peruntukan fasal 10 dan 11 di atas adalah munasabah dengan mengambil kira faedah Perkhidmatan tersebut dan anda akan menerima risiko sedemikian dan/atau mendapatkan perlindungan insurans dengan sewajarnya. 
11.5 ANDA HENDAKLAH MEMBUAT SANDARAN BAGI DATA ANDA PADA PERANTI ANDA SEBELUM MENGGUNAKAN PERKHIDMATAN TERSEBUT UNTUK MENGELAKKAN KEHILANGAN SEBARANG DATA. ANDA DENGAN JELAS MENGAKUI DAN MENERIMA BAHAWA SAMSUNG TIDAK BERTANGGUNGJAWAB UNTUK SEBARANG KEHILANGAN DATA YANG BERPUNCA DARIPADA PENGGUNAAN PERKHIDMATAN.
12.	Indemnifikasi
Teks berikut hanya terpakai jika anda menggunakan PERKHIDMATAN sebagai sebahagian daripada perniagaan, perdagangan, atau profesion anda: Anda bersetuju untuk menanggung ganti rugi, mempertahankan dan tidak menyalahkan SAMSUNG, kontraktor, pekerja dan ejennya daripada sebarang tuntutan, kerugian, ganti rugi dan/atau liabiliti (termasuk yuran dan perbelanjaan guaman) yang timbul daripada penggunaan PERKHIDMATAN yang menyalahi undang-undang oleh anda, pelanggaran hak sebarang pihak ketiga atau sebarang pelanggaran TOS ini oleh anda.
13.	Undang-undang yang Terpakai
TOS ini ditadbir oleh undang-undang bidang kuasa di tempat anda bermastautin, tanpa mengambil kira percanggahannya dengan peruntukan undang-undang. TOS ini tidak ditadbir oleh Konvensyen Pertubuhan Bangsa-Bangsa Bersatu berkenaan Kontrak untuk Jualan Barangan Antarabangsa, yang mana penggunaan tersebut dengan ini dikecualikan secara nyata. 
14.	Penyelesaian Pertikaian 
Jika anda seorang pengguna (dan di mana istilah ini tidak ditakrifkan dalam undang-undang tempatan anda, ini bermakna “tidak menggunakan PERKHIDMATAN tersebut sebagai sebahagian daripada perniagaan, perdagangan atau profesion”) maka mahkamah wilayah di mana anda bermastautin mempunyai bidang kuasa tidak eksklusif untuk mendengar dan memutuskan sebarang pertikaian, kontroversi, atau perbezaan yang timbul daripada TOS ini atau PERKHIDMATAN tersebut. Sekiranya anda bukan seorang pengguna, jika pertikaian, kontroversi, atau perbezaan yang timbul dalam apa-apa cara daripada TOS ini atau penggunaan PERKHIDMATAN oleh anda tidak diselesaikan secara baik, ia akan tertakluk kepada prosiding penimbangtaraan di bawah peraturan penimbangtaraan Dewan Perniagaan Antarabangsa di tempat responden. Meskipun perkara yang disebut di atas, Samsung boleh menggunakan remedi injunksi (atau jenis bantuan perundangan segera yang setara) dalam mana-mana mahkamah yang mempunyai bidang kuasa yang kompeten. Sidang penimbangtaraan hendaklah dijalankan dalam Bahasa Inggeris.
15.	Aduan
Sekiranya anda ingin membuat aduan tentang TOS ini, sila hubungi kami di:
https://www.samsung.com/global/galaxy/apps/samsung-members/
16.	Keseluruhan Perjanjian
TOS ini ialah perjanjian keseluruhan antara anda dengan Samsung berhubung dengan PERKHIDMATAN, dan mendahului semua komunikasi, cadangan, dan perwakilan bertulis atau lisan sebelum ini atau semasa berhubung dengan PERKHIDMATAN atau mana-mana perkara lain yang dirangkumi oleh TOS ini. Jika sebarang peruntukan TOS ini dianggap telah dibatalkan, tidak sah, tidak dapat dikuat kuasakan, atau salah di sisi undang-undang, peruntukan lain akan terus berkesan dan berkuat kuasa sepenuhnya.
17.	Tiada Pengecualian
Kegagalan Samsung untuk menguatkuasakan pada bila-bila masa mana-mana peruntukan TOS ini atau kegagalan oleh Samsung untuk memerlukan Anda, pada bila-bila masa, melaksanakan sebarang peruntukan TOS ini, tidak akan diertikan sebagai penepian semasa atau masa hadapan peruntukan seumpama itu mahupun dalam apa jua cara, menjejaskan hak Samsung untuk menguatkuasakan peruntukan tersebut. Pengecualian nyata oleh Samsung bagi sebarang peruntukan, syarat, atau keperluan TOS ini tidak akan diertikan sebagai pengecualian sebarang kewajipan pada masa akan datang untuk mematuhi peruntukan, syarat, atau keperluan seumpama itu.
18.	Keupayaan Bertahan
Seksyen 2, 10, 11 dan 12 TOS ini dan sebarang peruntukan lain yang secara semula jadi harus terus berkuat kuasa, akan bertahan tempoh tamat atau pemberhentian awal TOS ini dan akan kekal sah dan mengikat.
19.	Tajuk
Tajuk yang terkandung dalam TOS ini adalah bagi tujuan rujukan sahaja dan tidak akan menjejaskan makna atau tafsiran TOS ini.

[10/20/2021]
