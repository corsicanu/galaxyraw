[Expert RAW] КЫЗМАТ ШАРТТАРЫ
МААНИЛҮҮ – КУНТ КОЮП ОКУП ЧЫГЫҢЫЗ. УШУЛ КЫЗМАТ ШАРТТАРЫ (“КШ”) СИЗ МЕНЕН SAMSUNG ELECTRONICS CO., LTD. ЖАНА АНЫН ФИЛИАЛДАРЫНЫН (МЫНДАН АРЫ ЖАЛПЫСЫНАН “SAMSUNG”) ОРТОСУНДА SAMSUNG КОМПАНИЯСЫ, ФИЛИАЛДАРЫ, ҮЧҮНЧҮ ТАРАПТАГЫ КАМСЫЗДООЧУЛАРЫ ЖЕ ЛИЦЕНЗИАРЛАРЫ СУНУШТАГАН [Expert RAW] ЖАНА БАРДЫК ТИЙИШТҮҮ ПРОГРАММАЛАР ЖЕ ДОКУМЕНТТЕР (МЫНДАН АРЫ ЖАЛПЫСЫНАН “КЫЗМАТ”) БОЮНЧА ТҮЗҮЛГӨН ЮРИДИКАЛЫК КЕЛИШИМ. УШУЛ КЫЗМАТ ШАРТТАРЫН КАБЫЛ АЛУУ МЕНЕН, УШУЛ КЫЗМАТ ШАРТТАРЫНА БАШ ИЙҮҮГӨ МАКУЛ БОЛОСУЗ. КЫЗМАТ ШАРТТАРЫНА МАКУЛ БОЛБОСОҢУЗ, КЫЗМАТТЫ ОРНОТПОҢУЗ ЖЕ ПАЙДАЛАНБАҢЫЗ. ЭГЕР SAMSUNG УШУЛ КЫЗМАТ ШАРТТАРЫНА ӨЗГӨРҮҮЛӨРДҮ КИРГИЗЕ ТУРГАН БОЛСО, SAMSUNG ӨЗГӨРҮЛГӨН КЫЗМАТ ШАРТТАРЫН ЖАҢЫРТЫП, КЫЗМАТ ШАРТТАРЫНА ОЛУТТУУ ӨЗГӨРҮҮЛӨРДҮ КИРГИЗҮҮДӨН МУРУН СИЗГЕ КАБАР БЕРЕТ. ЭГЕР МЫНДАЙ ӨЗГӨРҮҮЛӨРГӨ МАКУЛ БОЛБОСОҢУЗ, КЫЗМАТТЫ ПАЙДАЛАНУУНУ КААЛАГАН УБАКТА ТОКТОТУП, АНЫ ОРНОТУУДАН ӨЧҮРҮП САЛСАҢЫЗ БОЛОТ. БИРОК КЫЗМАТТЫ ПАЙДАЛАНА БЕРСЕҢИЗ, ӨЗГӨРҮҮЛӨРДҮ ТҮШҮНҮП КАБЫЛ АЛГАН БОЛОСУЗ.

КЫЗМАТКА СҮРӨТТӨӨ
Бул КЫЗМАТ аркылуу жакшыртылган RAW форматында сүрөт тартып, ар кандай мазмундарды көрүп бөлүшө аласыз
* Ушул КЫЗМАТ аркылуу тартылган сүрөттөр ушул КЫЗМАТТЫН функциялары колдоого алынбаган башка түзмөк же кызматтарда ачылбашы мүмкүн.
* Бул КЫЗМАТ GPS жакшы иштебеген жабык же жердин астындагы жайларда колдонула турган болсо, жайгашуу белгилери туура эмес катталышы мүмкүн.

1.	Уруксаттама тартуусу
Ушул кызмат шарттарына ылайык, сизге КЫЗМАТТЫ орнотуу, пайдалануу мүмкүнчүлүгүн алуу жана пайдалануу үчүн чектелген, эксклюзивдүү эмес жана жоюлушу мүмкүн болгон уруксаттама берилет. КЫЗМАТТА же Жаңыртууда (төмөндө аныкталгандай) сунушталган кызматтар менен функциялар өлкөңүз, түзмөгүңүз, иштетүү тутуму же байланыш оператору сыяктуу, жана булар менен чектелбеген, белгилүү бир факторлорго жараша алдын ала эскертүү менен аздыр-көптүр айырмаланышы же чектелиши мүмкүн. 18 жашка чыга элек болсоңуз, ата-энеңиз же мыйзамдуу камкорчуңуз бул Кызмат шарттары жана жоболору менен таанышып, макул болмоюнча, бул Кызмат шарттарын кабыл ала албайсыз же КЫЗМАТТЫ пайдалана албайсыз. Эгер сиз 18 жашка чыга элек адамга (мындан ары “Жашы жетелек”) ушул КЫЗМАТТЫ пайдаланууга уруксат берген ата-эне же камкорчу болсоңуз: (i) Жашы жетелектин КЫЗМАТТЫ пайдалануусуна көз салып турууга; (ii) Жашы жетелектин КЫЗМАТТЫ пайдалануусуна байланыштуу опурталдыктардын баарын өзүңүзгө алууга; (iii) Жашы жетелектин КЫЗМАТТЫ пайдалануусунан улам келип чыккан жоопкерчиликтин баарын өзүңүзгө алууга; (iv) Жашы жетелек берген маалыматтын тактыгын жана аныктыгын камсыз кылууга же, юрисдикцияңыздагы мыйзамдарда талап кылынган учурда, Жашы жетелектин атынан так жана анык маалымат берүүгө макул болуп, ошону менен катар (v) ушул Кызмат шарттары боюнча Жашы жетелектин КЫЗМАТТЫ пайдалануусуна жооптуу болосуз. Жашы жетелектин КЫЗМАТТЫ пайдаланганынан улам келип чыккан жоопкерчиликтерден Samsung компаниясы жооптуу эмес экендигин ачык кабыл аласыз.
КЫЗМАТТЫ жеке өзүңүздүн жоопкерчилигиңиз астында пайдаланып, канааттандырарлык эмес сапатына, иштешине, так эместигине байланыштуу опурталдыктардын баарын өзүңүзгө алууга макул болосуз. КЫЗМАТТЫ пайдалануу менен, Samsung компаниясы үчүнчү тараптын өндүрүмдөрү жана/же кызматтары үчүн, жана мындай үчүнчү тараптан алынган эч кандай мазмун, жарнама, өндүрүм, кызмат же башка материалдар үчүн жооптуу эмес экенин жакшы түшүнөсүз.

2.	Укуктарды жана Ээлик укугун сактоо
Бул КЫЗМАТТА үчүнчү тараптар сунуштаган программалык камсыздоо жана маалыматтар камтылган. Бул КЫЗМАТ Samsung компаниясына жана анын лицензиарларына таандык болуп, учурда колдонулуудагы тийиштүү автордук укук жана башка интеллектуалдык мүлк мыйзамдары жана макулдашуулары менен корголгонун ырастайсыз. Ушул КШ жана КЫЗМАТТЫ пайдалануу аркылуу КЫЗМАТКА тийиштүү менчик укугунун үлүшү берилбейт; жана ушул кызмат шарттарына ылайык сизге чектелген, жеке, башка бирөөлөргө өткөрүлбөөчү жана жоюлушу мүмкүн КЫЗМАТТЫ колдонууга тийиштүү уруксаттама гана берилүүдө. КЫЗМАТТЫ, автордук укук менен корголгон же кайра көчүрмөлөөгө тыюу салынган же юридикалык уруксат берилбеген материалдарды көчүрмөлөө үчүн колдоно албайсыз.
3.	Чектөөлөр
Милдеттүү жергиликтүү мыйзам талап кылган учурлардан тышкары, (i) КЫЗМАТТЫН баштапкы кодун же алгоритмин инженердик талдоого алууга, декомпиляциялоого, чечүүгө же башка жол менен аныктоого аракет кылууга; (ii) КЫЗМАТТЫН эч бир функциясын өзгөртүүгө же өчүрүүгө; (iii) КЫЗМАТТЫ көчүрүү же/жана ага негизделген туунду иштерди жаратууга; (iv) КЫЗМАТ аркылуу ижара, убактылуу колдонуу, карызга берүү, сублицензиялоо же коммерциялык хостинг кызматтарын көрсөтүүгө; (v) КЫЗМАТТЫ колдонууга байланыштуу биздин же үчүнчү тараптын интеллектуалдык менчик укуктарын бузууга (мындай колдонууга ушул кызмат шарттарында уруксат берилбесе); (vi) КЫЗМАТТЫ кандайдыр мыйзамсыз түрдө, кандайдыр мыйзамсыз максатта же ушул кызмат шарттарына ылайык келбеген түрдө колдонууга, мисалы КЫЗМАТ же башка иштетүү тутумуна чабуул жасап же зыянкеч коддорду, вирустарды же кесепеттүү маалыматты киргизүүгө; (vii) КЫЗМАТТЫ биздин тутумдарыбызды же коопсуздугубузду зыянга учуратып, иштен чыгарып, ыгы жок жүктөп, ишин бузуп же начарлатып же башка колдонуучуларга тоскоол жаратып колдонууга; жана (viii) КЫЗМАТТАН же биздин тутумдардан ар кандай маалымат же дайын-даректерди чогултуп же жыйнап же КЫЗМАТТЫ жүргүзгөн серверлерге өткөрүлгөн же алардан алынган ар кандай нерселердин шифрин ачканга аракет кылууга, жана (ix) КЫЗМАТТЫ башка бирөөнү куугунтуктоо, коркутуу же зыян келтирүү жана/же анын жеке жашоосун же урматтоого укуктуулугун бузуу үчүн колдонуу.болбойт.
4.	КЫЗМАТТЫ жаңыртуу, өзгөртүү же убактылуу тындыруу
Samsung компаниясы КЫЗМАТКА байланыштуу жаңыртууларды же өркүндөтүүлөрдү (мындан ары “Жаңыртуулар”) каалаган убакта сунушташы же жеткиликтүү кылышы мүмкүн, ошондой эле жана булар менен чектелбестен, каталарды таап оңдошу, кызматты өркүндөтүшү, жаңы өзгөчөлүктөрдү кошушу, учурдагы функцияларды өчүрүшү же КЫЗМАТТЫ өзгөртүшү мүмкүн. Бирок Samsung компаниясы сизди Жаңыртуулар менен камсыз кылып турууга милдеттүү эмес экенин жакшы түшүнүп, кабыл аласыз. Жаңыртуулар өзүнчө шарттар жана жагдайлар менен коштолбосо, ушул кызмат шарттары менен жөнгө салынат. Эгер коштолсо, анда Жаңыртууларга ошол өзүнчө шарттар менен жагдайлар колдонулат. Программанын коопсуздугун камсыз кылган же олуттуу каталарды оңдогон Жаңыртуулар же башка маанилүү Жаңыртуулар, сизди жана башка колдонуучуларды коргоо максатында, өз маалында алып туруунун маанилүүлүгүнө басым жасоо менен, автоматтык түрдө жүктөлүп алынышы жана орнотулушу мүмкүн.
Тийиштүү мыйзам уруксат берген чекте, Samsung компаниясы алдын ала эскертип, КЫЗМАТ же анын кандайдыр бир бөлүгүнүн колдонулушун өзгөртүү, токтотуу, өчүрүү, чектөө же кирүүнү иштен чыгаруу укугун ачык түрдө өзүнө калтырат. 
5.	Үчүнчү тараптардын Кызматтары жана Мазмуну 
Үчүнчү тараптардын кызматын жана/же мазмундарын КЫЗМАТ аркылуу колдонушуңуз мүмкүн. Мыйзамда уруксат берилген чекте, Samsung компаниясы үчүнчү тараптар сунуштаган кызмат же алардагы нерселердин сапаты, тактыгы, майнаптуулугу, вирустардын жоктугу, үчүнчү тараптардын укуктарынын бузулбашы жана бардык тийиштүү мыйзамдар менен эрежелердин сакталышы сыяктуу аспекттери боюнча жана булар менен чектелбестен, ар кандай кепилдиктен, жагдайдан же билдирүүлөрдөн баш тартат. Үчүнчү тараптар сунуштаган кызматтар жана мазмундар, үчүнчү тараптагы камсыздоочуларынын колдонуу шарттарына, уруксаттама келишимдерине, купуялык саясаттарына же ушул сыяктуу башка келишимдерине ылайык колдонулушу мүмкүн. КЫЗМАТ баштапкы коду ачык уруксаттамаларга тийиштүү болушу мүмкүн. Мындай учурда, КЫЗМАТТЫН ошол бөлүгүнө карата колдонулган баштапкы коду ачык уруксаттаманын шарттарына бул Кызмат Шарттарына жана жагдайларына караганда артыкчылык берилиши мүмкүн.
6.	Маалыматты жыйноо жана колдонуу
Samsung компаниясы жана/же Samsung компаниясынын ишенимине бөлөнгөн тараптары КЫЗМАТТЫ жана Жаңыртууларды сунуштоо жана КЫЗМАТТЫ жакшыртуу же өркүндөтүү үчүн зарыл болгон маалыматты топтоп, пайдаланат. Сиз берген маалымат тийиштүү мыйзамга жана Samsung компаниясынын глобалдык Купуялык саясатына https://account.samsung.com/membership/ppылайык колдонулат 
7.	Маалыматтардын жеткиликтүүлүгү 
КЫЗМАТТЫН айрым функциялары түзмөгүңүздүн Интернетке туташуусун талап кылып, мобилдик байланыш операторунун же Интернет камсыздоочусунун чектөөлөрүнө туш болушу мүмкүн. КЫЗМАТТЫ пайдалануу үчүн мобилдик тармагыңыз колдонулушу мүмкүн жана тарифтик планыңызга жараша кошумча акы төлөп калышыңыз мүмкүн. Мындан тышкары, КЫЗМАТТЫН айрым функциялары үчүн түзмөгүңүздүн жабдуунун жарашпаганы же маалыматтар базасын пайдалануу мүмкүнчүлүгү чектелген болуп, бул өзгөчөлүктөрдү талапка ылайык пайдалана албашыңыз мүмкүн. Samsung компаниясы тармактын жана/же маалыматтардын жеткиликтүүлүгүнө жана туура иштешине жооп бербей турганын жакшы түшүнөсүз.

8.	Мыйзамга ылайык пайдалануу
КЫЗМАТТЫ бардык тийиштүү мыйзамдар жана эрежелерге, ошондой эле жана булар менен чектелбестен, экспортту чектеген бардык тийиштүү мыйзамдар менен эрежелерге ылайык пайдаланганы турганыңызды ырастап, макул болосуз. 
9.	Аяктатуу
Бул кызмат шарттары аяктатылганга чейин күчүн жоготпойт. КЫЗМАТТЫ пайдаланууну токтотуу жана түзмөктөн чыгаруу, өчүрүү ,ошондой эле эгер мүмкүн болсо Samsung компаниясы берген ага тийиштүү бардык программаларды, документтерди жана башка материалдарды, ошону менен катар жогоруда айтылгандардын камдык көчүрмөлөрүн кайтарып берүү менен, ушул Кызмат шарттарын каалаган убакта жокко чыгара аласыз. Ушул кызмат шарттарын аткаргандан баш тартсаңыз, ушул кызмат шарттарынын негизинде берилген укуктар Samsung компаниясынан алдын ала эскертүүсүз автоматтык түрдө жоюлат. Бул КШ токтотулгандан кийин (же Samsung Кызмат Шарттарын токтоткон учурда анын токтотулганын билериңиз менен) КЫЗМАТТЫ колдонууну дароо толугу менен токтотушуңуз керек. Ачык-айкындуулук максатында, Samsung компаниясы каалаган убакта отуз (30) күн мурун эскертүү менен (мис., расмий веб-сайты, колдонмодогу калкыма терезе же электрондук почта аркылуу), ушул Кызмат шарттарын жана КЫЗМАТТЫ аяктатышы мүмкүн.
10.	Кепилдиктен баш тартуу
ТИЙИШТҮҮ МЫЙЗАМ УРУКСАТ БЕРГЕН ЧЕКТЕ, КЫЗМАТ “КАНДАЙ БОЛСО, ОШОНДОЙ” ЖЕ “МҮМКҮНЧҮЛҮККӨ ЖАРАША” ШАРТЫНДА, SAMSUNG КОМПАНИЯСЫНАН ЭЧ КАНДАЙ АЧЫКТАН АЧЫК ЖЕ ОЙДОГУ БОЖОМОЛДОНГОН КЕПИЛДИКТЕРСИЗ СУНУШТАЛАТ. ТИЙИШТҮҮ МЫЙЗАМ УРУКСАТ БЕРГЕН ЧЕКТЕ, SAMSUNG КОМПАНИЯСЫ АЧЫКТАН-АЧЫК, ОЙДОГУ БОЖОМОЛДОНГОН ЖЕ УСТАВДА АЙТЫЛГАН БАРДЫК КЕПИЛДИКТЕРДЕН ЖЕ ШАРТТАРДАН, ОШОНДОЙ ЭЛЕ, БИРОК БУЛАР МЕНЕН ЧЕКТЕЛБЕСТЕН, ТОВАРДЫН АБАЛЫНА, КАНААТТАНДЫРАРЛЫК САПАТЫНА, БЕЛГИЛҮҮ БИР МАКСАТКА ЫЛАЙЫКТУУЛУГУНА, ИШЕНИМДҮҮЛҮГҮНӨ ЖЕ ЖЕТКИЛИКТҮҮЛҮГҮНӨ, ТАКТЫГЫНА, ВИРУСТАРДЫН ЖОКТУГУНА, ТОСКООЛДУКТАРСЫЗ КОЛДОНУЛУШУНА, ҮЧҮНЧҮ ТАРАПТАРДЫН УКУКТАРЫНЫН ЖЕ БАШКА УКУКТАРДЫН БУЗУЛБАШЫНА БЕРИЛҮҮЧҮ КЕПИЛДИКТЕРДЕН ЖЕ ШАРТТАРДАН БАШ ТАРТАТ. АЙРЫМ ЮРИСДИКЦИЯЛАРДА ОЙДОГУ КЕПИЛДИКТЕРДИ ЖОККО ЧЫГАРУУГА ЖЕ ЧЕКТӨӨГӨ ЖОЛ БЕРИЛБЕГЕНДИКТЕН, ЖОГОРУДА АЙТЫЛГАН ЖОККО ЧЫГАРУУЛАР ЖЕ ЧЕКТӨӨЛӨР СИЗГЕ КОЛДОНУЛБАШЫ МҮМКҮН. SAMSUNG КОМПАНИЯСЫНЫН ЖЕ АНЫН ФИЛИАЛДАРЫНЫН ООЗЕКИ ЖЕ ЖАЗУУ ЖҮЗҮНДӨ БЕРГЕН КЕҢЕШИ ЖЕ МААЛЫМАТЫ SAMSUNG’ДУН УШУЛ КЫЗМАТКА КЕПИЛДИК БЕРҮҮДӨН БАШ ТАРТКАН ЖОБОСУН ӨЗГӨРТҮП ЖАТАТ ЖЕ SAMSUNG КАНДАЙДЫР БИР КЕПИЛДИК БЕРИП ЖАТАТ ДЕП ТҮШҮНБӨШ КЕРЕК. 
БУГА ЧЕЙИНКИ БАШ ТАРТУУНУ ЧЕКТЕБЕСТЕН ЖАНА УЧУРДА КОЛДОНУЛУУДАГЫ МЫЙЗАМ УРУКСАТ БЕРГЕН ЭҢ ЖОГОРКУ ЧЕКТЕ, БИЗ КЫЗМАТТАРЫБЫЗ ЖЕ АЛАРДАГЫ МАЗМУН (i) ҮЗГҮЛТҮКСҮЗ, ӨЗ МААЛЫНДА, КООПСУЗ ЖЕ МҮЧҮЛҮШТҮКТӨРСҮЗ ИШТЕЙТ; (ii) ЗЫЯНКЕЧ КУРАМДЫК БӨЛҮКТӨР ЖЕ КАТАЛАР БОЛБОЙТ; (iii) МЫЙЗАМСЫЗ КОЛДОНУУДАН КОРГОЛОТ ЖЕ ДУУШАР БОЛБОЙТ (ОШОНДОЙ ЭЛЕ СИЗГЕ БЕРИЛГЕН МАЗМУН ЖЕ СИЗ ТАПШЫРГАН МАЗМУН ДАГЫ) ЖЕ (iv) ТАК, ТОЛУК ЖЕ ИШЕНИМДҮҮ БОЛОТ, КЫЗМАТТАРДЫН САПАТЫ КАНААТТАНДЫРАРЛЫК БОЛОТ ЖЕ КАТАЛАР ОҢДОЛОТ ДЕП КЕПИЛДИК БЕРБЕЙБИЗ.

11.	Жоопкерчиликти чектөө
11.1 Samsung компаниясы жана Сиз кандайдыр бир залал же зыян үчүн жоопкерчиликти, учурда колдонулуудагы мыйзам боюнча мындай чектөө же эсептен чыгарууга жол берилбеген чекке жараша чектебейсиңер же эсептен чыгарбайсыңар; же тийиштүү юрисдикциянын соту мындай чектөө же эсептен чыгарууга тийиштүү мыйзам боюнча юридикалык күчкө ээ болбойт деп чечим чыгарган чекте жоопкерчиликти чектебейсиңер же эсептен чыгарбайсыңар. 
11.2 Тийиштүү мыйзам уруксат берген чекте, Samsung компаниясына (i) кыйыр, кокустан, атайын, кандайдыр бир нерсенин кесепетинен же жазапул чыгымдарынан келип чыккан жоготуу, (ii) колдон чыгарылган пайда, жоготулган бизнес, колдон чыгарылган мүмкүнчүлүк же жоголгон дайындар же (iii) каталар, көз жаздымда калтыруу же үзгүлтүктөр, компьютер вирустары, байланыш көйгөйлөрү же тармактын чыгымдары менен шартталган жоготуу опурталдыктары тууралуу эскертилсе да, Samsung компаниясы келишимдеги шарттарга (ошондой эле шалаакылык), үчүнчү тараптардын милдеттенмелери жөнүндө мыйзамдарга (ошондой эле ‘мыйзамсыз аракеттер’ жана шалаакылыкка байланыштуу доолор) же уставдык милдеттенмелерге же кандайдыр бир башка юридикалык документтерге ылайык жооптуу болбойт. 
11.3 Тийиштүү мыйзам уруксат берген чекте, SAMSUNG компаниясынын ушул Кызмат Шарттарына байланыштуу же алардан улам келип чыккан сиздин алдыңыздагы жалпы каржылык жоопкерчилиги. КЫЗМАТ же ага байланыштуу нерселер SAMSUNG компаниясына же SAMSUNG компаниясынын филиалына атайын ушул КЫЗМАТ үчүн төлөгөн суммаңыздан ашпашы керек. 

11.4 Жогоруда айтылган 10- жана 11-параграфтардын жоболору КЫЗМАТТАРДЫН пайдаларын эске алганда, жүйөөлүү болгонун ырастап, мындай опурталдыктарды кабыл алып жана/же алардан тийиштүү түрдө сактанасыз. 
11.5 КЕРЕКТҮҮ МААЛЫМАТТАРЫҢЫЗДЫ ЖОГОТУП АЛБАШ ҮЧҮН КЫЗМАТТАРДЫ ПАЙДАЛАНУУДАН МУРУН, ТҮЗМӨГҮҢҮЗДӨГҮ МААЛЫМАТТЫН КАМДЫК КӨЧҮРМӨСҮН САКТАП КОЮҢУЗ. КЫЗМАТТЫ ПАЙДАЛАНУУДАН УЛАМ ЖОГОЛГОН ДАЙЫНДАРДАН SAMSUNG КОМПАНИЯСЫ ЖООПТУУ ЭМЕСТИГИН ЖАКШЫ ТҮШҮНГӨНҮҢҮЗДҮ ЫРАСТАЙСЫЗ.
12.	Зыяндын ордун толтуруу
Төмөнкү текст, сиз КЫЗМАТТЫ ишкананын, сооданын же кесиптин бөлүгү катары пайдалансаңыз гана колдонулат: SAMSUNG компаниясын, анын подрядчыларын, кызматкерлерин жана агенттерин КЫЗМАТТЫ пайдалануудан, үчүнчү тараптын укуктарын бузгандыктан же ушул кызмат шарттарын сактабагандыктан улам келип чыккан дооматтардан, жоготуулардан, зыяндардан же/жана жоопкерчиликтерден (юридикалык чыгымдар менен кошо) коргоого, зыяндын ордун толтуруп берүүгө жана/же жоопко тартылууга кириптер кылбоого макулдугуңузду билдиресиз.
13.	Учурда колдонулуудагы тийиштүү мыйзам
Бул кызмат шарттары мыйзам жоболорунун өз ара келишпестигине карабастан, сиз жашаган аймактын юрисдикциясынын мыйзамдары менен жөнгө салынат. Бул кызмат шарттары БУУнун Товарларды эл аралык деңгээлде сатуу/сатып алуу келишимдери боюнча Конвенциясына баш ийбейт, анын колдонулушу ачык түрдө четке кагылат. 
14.	Талаштарды Чечүү 
Сиз керектөөчү болсоңуз (жана бул термин жергиликтүү мыйзамда башкача аныкталбаса, тактап айтканда, ‘КЫЗМАТТЫ ишкананын, сооданын же кесиптин бөлүгү катары пайдаланбасаңыз’), сиз жашаган аймактын соттору ушул кызмат шарттарынан же КЫЗМАТТЫ пайдалануудан кандай гана талаш-тартыш, каршылык же келишпестик чыкпасын, аларды угуп жана чечкенге эксклюзивдүү эмес юрисдикцияга ээ. Эгер сиз керектөөчү болбосоңуз жана ушул Кызмат шарттарынан же КЫЗМАТТЫ пайдалануудан улам келип чыккан талаш-тартыш, каршылык же пикир келишпестик өзара келишүү жолу менен чечилбесе, алар Эл аралык Соода Палатасынын арбитраждык регламентине ылайык жоопкер турган жерде арбитраждык сот териштирүүсүндө каралат. Жогоруда айтылгандарга карабастан, Samsung компаниясы тийиштүү юрисдикцияга караштуу каалаган сотко соттук тыюу салуу (же шашылыш соттук коргоого алууну) үчүн кайрыла алат. Арбитраждык угуулар англис тилинде жүргүзүлөт.
15.	Арыздануулар
Ушул Кызмат Шарттарына карата даттангыңыз келсе, төмөнкү дарек боюнча байланышыңыз:
https://www.samsung.com/global/galaxy/apps/samsung-members/
16.	Бүтүндөй келишим
Бул кызмат шарттары сиз менен Samsung компаниясынын ортосунда КЫЗМАТКА байланыштуу жетишилген бүтүндөй келишим жана КЫЗМАТКА байланыштуу буга чейин жана учурда жүргүзүлгөн оозеки же жазуу жүзүндөгү кабарлашуулардын, сунуштардын жана билдирүүлөрдүн ордуна колдонулат. Эгер ушул кызмат шарттарынын кандайдыр бир жобосу көз жаздымда калып, жараксыз же юридикалык күчкө ээ болбой же мыйзамсыз болуп калса, башка жоболор толугу менен күчүндө калып, колдонула берет.
17.	Укуктардан баш тартуунун жоктугу
Samsung компаниясы ушул Кызмат Шарттарынын кандайдыр бир жобосун аткарбаганын же Samsung компаниясы сиздин ушул Кызмат Шарттарынын кандайдыр бир жобосун аткарууну талап кылганыңызды аткарбаганы үчүн ушундай жоболорду учурда же келечекте аткарбай коет же Samsung компаниясынын ушундай жобону аткаруу укугуна кедергисин тийгизет деп түшүнбөш керек. Samsung компаниясынын ушул Кызмат Шарттарынын кандайдыр бир жобосунан, шартынан же талабынан баш тартышын ошол жободон, шарттан же талаптан келечекте да баш тартат деп ойлобош керек.
18.	Күчүндө калуу
Ушул Кызмат Шарттарынын 2, 10, 11 жана 12-бөлүмдөрү жана табияты боюнча күчүндө калууга тийиш болгон кандайдыр башка жобо ушул Кызмат Шарттарынын убагы бүткөндөн же ага чейин токтотулушунан кийин да күчүндө калып, орундуу жана жыгылыштуу болот.
19.	Баш аттары
Ушул Кызмат Шарттарында камтылган баш аттары маалыматтык максатта гана колдонулат жана ушул Кызмат Шарттарынын маанисине же чечмеленишине таасир этпейт.

[10/20/2021]
