УМОВИ НАДАННЯ ПОСЛУГ ДЛЯ [Expert RAW]
ВАЖЛИВО! УВАЖНО ПРОЧИТАЙТЕ. ЦІ УМОВИ НАДАННЯ ПОСЛУГ («УНП») Є ЮРИДИЧНОЮ УГОДОЮ МІЖ ВАМИ ТА КОМПАНІЄЮ SAMSUNG ELECTRONICS CO., LTD. ТА ЇЇ АФІЛІЙОВАНИМИ ОСОБАМИ (РАЗОМ «SAMSUNG») СТОСОВНО [Expert RAW] ТА БУДЬ-ЯКОГО ВІДПОВІДНОГО ПРОГРАМНОГО ЗАБЕЗПЕЧЕННЯ АБО ДОКУМЕНТАЦІЇ (РАЗОМ «СЛУЖБА»), ЩО НАДАЮТЬСЯ КОМПАНІЄЮ SAMSUNG, ЇЇ АФІЛІЙОВАНИМИ ОСОБАМИ АБО СТОРОННІМИ ПОСТАЧАЛЬНИКАМИ ЧИ ЛІЦЕНЗІАРАМИ. ПРИЙНЯВШИ ЦІ УНП, ВИ ПОГОДЖУЄТЕСЬ З ЇХНЬОЮ ОБОВ’ЯЗКОВІСТЮ. ЯКЩО ВИ НЕ ПОГОДЖУЄТЕСЯ З УНП, НЕ ВСТАНОВЛЮЙТЕ ТА НЕ ВИКОРИСТОВУЙТЕ СЛУЖБУ. ЯКЩО КОМПАНІЯ SAMSUNG УНЕСЕ ЗМІНИ ДО ЦИХ УНП, SAMSUNG ОНОВИТЬ ТАКІ ЗМІНЕНІ УНП, А ТАКОЖ СПОВІСТИТЬ ВАС, ПЕРШ НІЖ ВНЕСЕ СУТТЄВІ ЗМІНИ В ЦІ УНП. ВИ МОЖЕТЕ ПРИПИНИТИ ВИКОРИСТОВУВАТИ СЛУЖБУ ТА ВИДАЛИТИ ЇЇ В БУДЬ-ЯКИЙ ЧАС, ЯКЩО ВИ НЕ ПОГОДЖУЄТЕСЯ З ТАКИМИ ЗМІНАМИ, ПРОТЕ ЯКЩО ВИ ДАЛІ ВИКОРИСТОВУВАТИМЕТЕ СЛУЖБУ, ВВАЖАТИМЕТЬСЯ, ЩО ВИ ЗРОЗУМІЛИ Й ПРИЙНЯЛИ ЇХ.

ОПИС СЛУЖБИ
Ця СЛУЖБА надає функції, які дають змогу робити фотографії в покращеному форматі RAW, а також переглядати відповідний вміст та ділитися ним.
* Зверніть увагу, що зображення, створені за допомогою цієї СЛУЖБИ, можуть не відкриватися на інших пристроях або в інших службах, що не підтримують функціонал цієї СЛУЖБИ.
* Зверніть увагу, що під час використання цієї СЛУЖБИ в будинках або в підземних приміщеннях, де приймання сигналу GPS ускладнене, теги розташування можуть записуватися неточно.

1.	Надання ліцензії
З урахуванням положень цих УНП вам надається обмежена, невиключна ліцензія, яку може бути відкликано, на встановлення та використання СЛУЖБИ, а також на здійснення доступу до неї. Послуги та функції, що надаються СЛУЖБОЮ або її Оновленням (див. визначення нижче), можуть різнитись або обмежуватися (за умови надання попереднього сповіщення) залежно від певних чинників, зокрема, але не виключно, від вашої країни, пристрою, операційної системи та оператора мережі. Якщо вам не виповнилося 18 років, вам не дозволяється приймати ці УНП чи використовувати СЛУЖБУ, якщо один із ваших батьків або опікун не ознайомився та не підтвердив свою згоду з умовами та положеннями, викладеними в цих УНП. Якщо ви надаєте дозвіл на використання СЛУЖБИ особі віком до 18 років («Неповнолітня особа») як один із її батьків або опікун, ви погоджуєтеся: (i) наглядати за тим, як Неповнолітня особа використовує СЛУЖБУ; (ii) нести відповідальність за всі ризики, пов’язані з використанням СЛУЖБИ Неповнолітньою особою; (iii) у межах, дозволених застосовним законодавством, брати на себе всі зобов’язання, що виникають унаслідок використання СЛУЖБИ Неповнолітньою особою; (iv) забезпечувати точність і правдивість усієї інформації, яку надсилає Неповнолітня особа; (v) нести відповідальність за доступ Неповнолітньої особи до СЛУЖБИ та її використання Неповнолітньою особою, а також нести зобов’язання з виконання умов цих УНП щодо таких доступу та використання. Ви прямо приймаєте те, що Samsung відмовляється від будь-якої відповідальності, яка може виникнути в результаті використання СЛУЖБИ Неповнолітньою особою.
Ви прямо визнаєте та підтверджуєте, що ви використовуєте СЛУЖБУ на свій власний ризик і повністю приймаєте ризик незадовільної якості, продуктивності, точності та пов’язаних витрат. Використовуючи СЛУЖБУ, ви визнаєте та погоджуєтеся, що Samsung не несе відповідальності за жодні пов’язані сторонні продукти та/або послуги та за будь-який вміст, рекламні оголошення, продукти, послуги або інші матеріали, які представлено в згаданих сторонніх службах або які можна через них отримати.

2.	Збереження прав і власності
Ця СЛУЖБА включає програмне забезпечення та дані, надані третіми особами. Ви визнаєте, що СЛУЖБА є власністю компанії Samsung і її ліцензіарів, а також те, що СЛУЖБУ захищено застосовними законами й угодами про захист авторських прав та іншої інтелектуальної власності. Ці УНП та факт використання вами СЛУЖБИ не надають вам жодного права власності на СЛУЖБУ та жодної долі участі в ній. Вам надається лише обмежена, особиста, невиключна ліцензія на використання, що не підлягає передачі та яку може бути відкликано згідно з положеннями цих УНП. Ви не маєте права використовувати СЛУЖБУ для відтворення матеріалів, захищених авторським правом, або матеріалів, на відтворення яких у вас немає відповідних прав чи законних повноважень.
3.	Обмеження
За винятком обставин, коли місцеве законодавство вимагає надання вам такої можливості, ви не маєте права: (i) здійснювати зворотне проектування СЛУЖБИ, декомпілювати, дизасемблювати СЛУЖБУ чи іншим способом намагатися виявити вихідний код або алгоритми СЛУЖБИ; (ii) модифікувати або вимикати будь-які компоненти СЛУЖБИ; (iii) дублювати СЛУЖБУ та/або створювати на її основі похідні продукти; (iv) надавати в прокат, оренду, позику, субліцензувати СЛУЖБУ або надавати послуги комерційного хостингу за допомогою СЛУЖБИ; (v) порушувати наші права інтелектуальної власності або права інтелектуальної власності будь-якої третьої особи стосовно використання вами СЛУЖБИ (тою мірою, якою таке використання не ліцензовано за цими УНП); (vi) використовувати СЛУЖБУ в будь-який незаконний спосіб, для будь-якої незаконної цілі чи будь-яким чином, який не відповідає цим УНП, або діяти обманним чи зловмисним чином, наприклад зламувати СЛУЖБУ чи будь-яку операційну систему або додавати до них зловмисний код, включно з вірусами або шкідливими даними; (vii) використовувати СЛУЖБУ в спосіб, який може пошкодити, відключити, перевантажити, послабити або підірвати наші системи чи захисні засоби, а також створити перешкоди для інших користувачів; (viii) збирати чи отримувати будь-яку інформацію або дані зі СЛУЖБИ чи наших систем, а також намагатися розшифрувати будь-які дані, що передаються на сервери чи від серверів, на яких запущено СЛУЖБУ; (ix) використовувати СЛУЖБУ, щоби здійснювати домагання відносно будь-якої іншої особи, висувати погрози або завдавати шкоду такій особі або порушувати недоторканість особистого життя такої особи і право на честь.
4.	Оновлення, змінення СЛУЖБИ або призупинення доступу до неї
У будь-який час Samsung може надавати чи робити доступними оновлення СЛУЖБИ («Оновлення»), зокрема, але не виключно, виправлення помилок, вдосконалення служби, нові функції, видалення наявних функцій або модифікацію СЛУЖБИ. Проте ви визнаєте та приймаєте, що компанія Samsung не зобов’язана надавати вам Оновлення. Оновлення регулюються цими УНП, за винятком випадків, коли разом із такими Оновленнями надаються окремі умови та положення. У цьому разі Оновлення регулюються такими окремими умовами та положеннями. Оновлення програмного забезпечення системи безпеки, критичні виправлення помилок та інші важливі Оновлення можуть автоматично завантажуватися та встановлюватися з огляду на важливість своєчасного отримання таких Оновлень задля захисту вас та інших користувачів.
У межах, дозволених застосовним законодавством, Samsung прямо залишає за собою право змінювати СЛУЖБУ або будь-яку її частину, призупиняти її надання, видаляти її, обмежувати її використання або закривати доступ до неї за умови надання попереднього повідомлення. 
5.	Сторонні служби та вміст 
За допомогою СЛУЖБИ вам можуть надаватися сторонні служби та (або) вміст. У межах, дозволених законодавством, Samsung відмовляється від будь-яких гарантій, умов або заяв щодо будь-яких сторонніх служб і вмісту в будь-яких аспектах, зокрема, серед іншого, щодо якості, точності, ефективності, відсутності вірусів, відсутності порушення прав будь-яких третіх осіб, а також відповідності будь-яким застосовним законам чи правилам. Використання сторонніх служб і вмісту може регулюватись умовами використання, ліцензійними угодами, політикою конфіденційності або іншими схожими угодами відповідних сторонніх постачальників. На СЛУЖБУ може поширюватися дія ліцензій на програмне забезпечення з відкритим кодом. У такому разі умови цих ліцензій із відкритим кодом можуть мати переважну силу над цими УНП стосовно цієї частини СЛУЖБИ.
6.	Збирання та використання даних
Samsung та/або уповноважені компанією Samsung особи можуть збирати та використовувати інформацію, необхідну для надання СЛУЖБИ та Оновлень, а також для покращення чи вдосконалення СЛУЖБИ. На вашу інформацію в усіх випадках поширюються застосовне законодавство та глобальна Політика конфіденційності Samsung, яку можна переглянути на вебсторінці http://account.samsung.com/membership/pp.
7.	Доступ до даних 
Деякі функції СЛУЖБИ можуть вимагати, щоб ваш мобільний пристрій мав доступ до Інтернету. На такі функції можуть поширюватись обмеження, встановлені вашим постачальником мережевих послуг або Інтернету. СЛУЖБА може потребувати доступу до Інтернету через мережу даних, що може призвести до нарахування додаткової плати залежно від вашого тарифного плану. Крім того, на роботу деяких функцій СЛУЖБИ можуть впливати характеристики й продуктивність вашого пристрою або доступ до даних на цьому пристрої. Ви прямо визнаєте та приймаєте, що Samsung не несе відповідальності за доступність та швидкість мережі даних та/або доступу до даних.

8.	Дотримання законодавства
Ви визнаєте та погоджуєтеся, що під час використання СЛУЖБИ дотримуватиметеся всіх застосовних законів і правил, зокрема, але не виключно, пов’язаних з обмеженням експорту. 
9.	Припинення
Ці УНП залишаються чинними, доки не буде припинено їх дію. Ви можете припинити дію цих УНП у будь-який час, переставши використовувати СЛУЖБУ, а також видаливши та повернувши (якщо це актуально для ситуації) усе пов’язане програмне забезпечення, документацію та інші матеріали, надані компанією Samsung, включно з їхніми резервними копіями. Якщо ви не виконуєте ці УНП, права, які ви отримали відповідно до них, автоматично втрачають чинність без повідомлення з боку Samsung. Після припинення дії цих УНП (або якщо вам стане відомо про те, що компанія Samsung припинила їх дію) ви повинні негайно припинити будь-яке використання СЛУЖБИ. З метою уточнення треба зазначити, що Samsung може припинити дію цих УНП і СЛУЖБИ в будь-який час із надсиланням вам повідомлення за 30 (тридцять) днів заздалегідь (наприклад, за допомогою вебсайту служби, спливаючого повідомлення в програмі, повідомлення електронною поштою тощо).
10.	Відмова від гарантії
МАКСИМАЛЬНОЮ МІРОЮ, ДОЗВОЛЕНОЮ НАЛЕЖНИМ ДО ЗАСТОСУВАННЯ ЗАКОНОДАВСТВОМ, СЛУЖБА НАДАЄТЬСЯ «ЯК Є» ТА «В МІРУ ДОСТУПНОСТІ», БЕЗ БУДЬ-ЯКИХ ПРЯМИХ І НЕПРЯМИХ ГАРАНТІЙ І ДОГОВІРНИХ УМОВ ВІД КОМПАНІЇ SAMSUNG. МАКСИМАЛЬНОЮ МІРОЮ, ДОЗВОЛЕНОЮ ЗАСТОВНИМ ЗАКОНОДАВСТВОМ, SAMSUNG ВІДМОВЛЯЄТЬСЯ ВІД УСІХ ПРЯМИХ, НЕПРЯМИХ І ПЕРЕДБАЧЕНИХ ЗАКОНОМ ГАРАНТІЙ АБО ІНШИХ УМОВ, ЯКІ ВКЛЮЧАЮТЬ, ЗОКРЕМА, АЛЕ НЕ ВИКЛЮЧНО, НЕПРЯМІ ГАРАНТІЇ АБО УМОВИ ПРИДАТНОСТІ ДО ПРОДАЖУ, ЗАДОВІЛЬНОЇ ЯКОСТІ, ПРИДАТНОСТІ ДЛЯ КОНКРЕТНОЇ ЦІЛІ, НАДІЙНОСТІ ЧИ ДОСТУПНОСТІ, ТОЧНОСТІ, ВІДСУТНОСТІ ВІРУСІВ, СПОКІЙНОГО ВИКОРИСТАННЯ, ВІДСУТНОСТІ ПОРУШЕННЯ ПРАВ ТРЕТІХ ОСІБ АБО ПОРУШЕННЯ ІНШИХ ПРАВ. У ДЕЯКИХ ЮРИСДИКЦІЯХ НЕ ДОЗВОЛЯЄТЬСЯ ВИКЛЮЧЕННЯ АБО ОБМЕЖЕННЯ НЕПРЯМИХ ГАРАНТІЙ, ТОМУ ВИЩЕЗАЗНАЧЕНІ ВИКЛЮЧЕННЯ АБО ОБМЕЖЕННЯ МОЖУТЬ ДО ВАС НЕ ЗАСТОСОВУВАТИСЯ. ЖОДНА КОНСУЛЬТАЦІЯ ЧИ ІНФОРМАЦІЯ В УСНІЙ АБО ПИСЬМОВІЙ ФОРМІ, ОДЕРЖАНА ВАМИ ВІД SAMSUNG АБО АФІЛІЙОВАНИХ ОСІБ SAMSUNG, НЕ ВВАЖАЄТЬСЯ ТАКОЮ, ЩО ЗМІНЮЄ ЦЮ ВІДМОВУ SAMSUNG ВІД ГАРАНТІЙ СТОСОВНО СЛУЖБИ, АБО ТАКОЮ, ЩО СТВОРЮЄ БУДЬ-ЯКУ ГАРАНТІЮ БУДЬ-ЯКОГО ВИДУ ВІД SAMSUNG. 
БЕЗ ОБМЕЖЕННЯ ПОПЕРЕДНЬОЇ ВІДМОВИ ВІД ГАРАНТІЇ ТА МАКСИМАЛЬНОЮ МІРОЮ, ДОЗВОЛЕНОЮ ЗАСТОСОВНИМ ЗАКОНОДАВСТВОМ, КОМПАНІЯ SAMSUNG НЕ ЗАЯВЛЯЄ ТА НЕ ГАРАНТУЄ, ЩО СЛУЖБА АБО ЇЇ ВМІСТ: (i) ПРАЦЮВАТИМУТЬ БЕЗПЕРЕБІЙНО, РЕГУЛЯРНО, БЕЗПЕЧНО Й БЕЗПОМИЛКОВО; (ii) ЗАВЖДИ БУДУТЬ ДОСТУПНІ ТА ВІЛЬНІ ВІД БУДЬ-ЯКИХ ШКІДЛИВИХ КОМПОНЕНТІВ АБО ПОМИЛОК; (iіі) БУДУТЬ БЕЗПЕЧНІ ТА ЗАХИЩЕНІ (ЗОКРЕМА, ВМІСТ, НАДАНИЙ ВАМ, АБО ІНФОРМАЦІЯ, НАДАНА ВАМИ) ВІД НЕСАНКЦІОНОВАНОГО ДОСТУПУ; (iv) БУДУТЬ ТОЧНІ, ПОВНІ ЧИ НАДІЙНІ, ЩО ЯКІСТЬ СЛУЖБИ БУДЕ ЗАДОВІЛЬНА ДЛЯ ВАС І ЩО ПОМИЛКИ БУДЕ ВИПРАВЛЕНО.

11.	Обмеження відповідальності
11.1 SAMSUNG і ви не обмежуєте та не виключаєте відповідальність за будь-які типи втрат або збитків, відповідальність за які не може бути обмежено чи виключено відповідно до застосовного законодавства тією мірою, якою застосовне законодавство забороняє таке виключення чи обмеження або якою суд компетентної юрисдикції постановив, що таке виключення чи обмеження не матиме юридичної сили відповідно до застосовного законодавства. 
11.2 Наскільки це дозволено застосовним законодавством, SAMSUNG не несе відповідальності за втрати та збитки або зобов’язання за договором (включно з недбалістю), згідно із законами про зобов’язання третіх осіб (включно з позовами щодо цивільного порушення й недбалості), правовими зобов’язаннями або на будь-якій іншій законній підставі, навіть якщо компанії SAMSUNG було спеціально повідомлено про ризик таких збитків, (i) якщо збитки є непрямими, випадковими, побічними та такими, що визначаються особливими обставинами справи, або становлять штрафні збитки або збитки, що присуджуються в порядку покарання; або (ii) за будь-яку упущену вигоду, втрату клієнтів, втрату ділових можливостей, втрату даних; або (iii) якщо збитки пов’язано з помилками, пропусками чи перериваннями, комп’ютерними вірусами, проблемами з підключенням або платою, яка стягується оператором мережі. 
11.3 Наскільки це дозволено застосовним законодавством, загальна фінансова відповідальність компанії SAMSUNG перед вами щодо цих УНП, СЛУЖБИ або пов’язаних питань не може перевищувати суму, сплачену вами компанії SAMSUNG або афілійованим особам SAMSUNG конкретно за цю СЛУЖБУ. 

11.4 З огляду на переваги, які надають Служби, ви визнаєте, що вищезазначені положення пунктів 10 і 11 є розумними та що ви приймаєте такий ризик та/або відповідно страхуєте його. 
11.5 ПЕРЕД ВИКОРИСТАННЯМ СЛУЖБ ВАЖЛИВО СТВОРИТИ РЕЗЕРВНУ КОПІЮ ДАНИХ НА ВАШОМУ ПРИСТРОЇ, ЩОБ УНИКНУТИ ЇХ ВТРАТИ. ВИ ЯВНО ВИЗНАЄТЕ Й ПІДТВЕРДЖУЄТЕ, ЩО SAMSUNG НЕ НЕСЕ ВІДПОВІДАЛЬНОСТІ ЗА БУДЬ-ЯКУ ВТРАТУ ДАНИХ, ОТРИМАНИХ У РЕЗУЛЬТАТІ ВИКОРИСТАННЯ СЛУЖБИ.
12.	Відшкодування
Нижчезазначений текст застосовується лише тоді, коли ви використовуєте СЛУЖБУ для цілей ділової або професійної діяльності: ви погоджуєтеся звільняти та захищати компанію SAMSUNG, її підрядників, співробітників і агентів від будь-яких вимог, втрат, збитків та/або зобов’язань (включно із судовими витратами), що виникають на підставі незаконного використання вами СЛУЖБИ, порушення вами прав будь-якої третьої особи або будь-якого порушення цих УНП.
13.	Застосовне законодавство
Ці УНП регулюються законодавством юрисдикції, резидентом якої ви є, без урахування положень щодо колізії правових норм. Ці УНП не регулюються Конвенцією ООН про договори міжнародної купівлі-продажу товарів. Застосування цієї конвенції в даному випадку прямо виключається. 
14.	Вирішення спорів 
Якщо ви є споживачем (якщо в місцевому законодавстві цей термін не визначено інакше, це означає, що ви «не використовуєте СЛУЖБУ для цілей ділової або професійної діяльності»), суди території, резидентом якої ви є, мають неексклюзивну юрисдикцію розглядати та вирішувати будь-яку суперечку, розбіжність або розходження думок, пов’язані з цими УНП або СЛУЖБОЮ. Якщо ви не є споживачем і суперечки, розбіжності або розходження думок, які виникли будь-яким чином унаслідок дії цих УНП або використання вами СЛУЖБИ, не вдалося врегулювати за допомогою переговорів між сторонами, вони підлягають розгляду арбітражним судом згідно з Арбітражним регламентом Міжнародної торгової палати в розташуванні відповідача. Незважаючи на вищезазначене, Samsung може звернутися по винесення наказу про забезпечувальні заходи або еквівалентний терміновий засіб правового захисту до будь-якого суду компетентної юрисдикції. Арбітражні слухання проводяться англійською мовою.
15.	Скарги
Якщо ви бажаєте подати скаргу щодо цих УНП, зв’яжіться з нами за такою адресою:
https://www.samsung.com/global/galaxy/apps/samsung-members/
16.	Повна угода
Ці УНП становлять повну угоду між вами та Samsung стосовно СЛУЖБИ та заміняють будь-які попередні або одночасні усні чи письмові повідомлення, пропозиції та заяви стосовно СЛУЖБИ або будь-якого іншого питання, на яке розповсюджується дія цих УНП. У разі визнання будь-якого положення цих УНП позбавленим юридичної сили, недійсним, незаконним або таким, що не може бути підставою для позову, інші положення й далі діятимуть у повному обсязі.
17.	Відсутність відмови від прав
Якщо в будь-який час компанія Samsung не забезпечила примусове виконання будь-яких положень УНП або не вимагала від вас у будь-який час виконання будь-яких положень УНП, це жодним чином не може тлумачитися як теперішня або майбутня відмова від таких положень. Також це не впливає на право Samsung забезпечувати примусове виконання такого положення в майбутньому. Пряма відмова Samsung від будь-якого положення, умови або вимоги в цих УНП не є відмовою від права забезпечувати дотримання такого положення, умови або вимоги в майбутньому.
18.	Продовження дії
Розділи 2, 10, 11 і 12 цих УНП і всі інші положення, які за своїм характером мають залишатися чинними, діятимуть і далі після закінчення терміну дії або дострокового припинення дії цих УНП і залишаються чинними й обов’язковими для виконання.
19.	Заголовки
Заголовки, що містяться в цих УНП, наведено лише для довідки. Вони не впливають на значення або тлумачення цих УНП.

[20/10/2021]
