[Expert RAW] ҮЙЛЧИЛГЭЭНИЙ НӨХЦӨЛ
ЧУХАЛ – АНХААРАЛТАЙ УНШИНА УУ. ЭНЭХҮҮ ҮЙЛЧИЛГЭЭНИЙ НӨХЦӨЛ (“ҮН”) БОЛ ТА БОЛОН “SAMSUNG ELECTRONICS CO., LTD.” КОМПАНИ БОЛОН ТҮҮНИЙ ХАМААРАЛ БҮХИЙ КОМПАНИУД (ХАМТАД НЬ “SAMSUNG” ГЭНЭ) ХООРОНД БАЙГУУЛСАН SAMSUNG FLOW БОЛОН SAMSUNG, ТҮҮНИЙ ХАМААРАЛ БҮХИЙ ЭТГЭЭД ЭСВЭЛ ТҮҮНИЙ ГУРАВДАГЧ ТАЛУУД БОЛОХ НИЙЛҮҮЛЭГЧ ЭСВЭЛ ЛИЦЕНЗ ОЛГОГЧДООС ГАРГАСАН [Expert RAW], АЛИВАА ХОЛБОГДОХ ПРОГРАММ ХАНГАМЖ ЭСВЭЛ ТҮҮНИЙ БАРИМТ БИЧИГ (ХАМТАД НЬ “ҮЙЛЧИЛГЭЭ” ГЭНЭ)-Т ЗОРИУЛСАН ХУУЛЬ ЁСНЫ ГЭРЭЭ ЮМ. ЭНЭ ҮН-ИЙГ ХҮЛЭЭН ЗӨВШӨӨРСНӨӨР ТА ЭНЭ ҮН-ИЙГ МӨРДӨХИЙГ ЗӨВШӨӨРЧ БАЙНА. ХЭРЭВ ТА ҮН-ИЙГ ЗӨВШӨӨРӨХГҮЙ БОЛ ҮЙЛЧИЛГЭЭГ СУУЛГАЖ ЭСВЭЛ АШИГЛАЖ БОЛОХГҮЙ. SAMSUNG ЭНЭ ҮН-Д ӨӨРЧЛӨЛТ ОРУУЛБАЛ SAMSUNG ИНГЭЖ ӨӨРЧИЛСӨН ҮН-ИЙГ ШИНЭЧИЛЖ, ЭНЭ ҮН-Д АЛИВАА БОДИТОЙ ӨӨРЧЛӨЛТ ОРУУЛАХЫН ӨМНӨ ТАНД МЭДЭГДЭНЭ. ХЭРЭВ ТА ИЙМ ӨӨРЧЛӨЛТИЙГ ХҮЛЭЭН ЗӨВШӨӨРӨХГҮЙ БОЛ ҮЙЛЧИЛГЭЭГ АШИГЛАХАА БОЛЬЖ, УСТГАЖ БОЛОХ БОЛОВЧ ТА ҮЙЛЧИЛГЭЭГ ҮРГЭЛЖЛҮҮЛЭН АШИГЛАСНААР ТЭДГЭЭРИЙГ ХҮЛЭЭН ЗӨВШӨӨРСӨН ГЭЖ ҮЗЭХ БОЛНО.

ҮЙЛЧИЛГЭЭНИЙ ТОДОРХОЙЛОЛТ
Энэхүү ҮЙЛЧИЛГЭЭ сайжруулсан RAW форматаар зураг авах, контент үзэх, хуваалцах боломжийг олгоно
* Энэхүү ҮЙЛЧИЛГЭЭГЭЭР авсан зургууд энэхүү ҮЙЛЧИЛГЭЭНИЙ функцийг дэмждэггүй бусад төхөөрөмж, үйлчилгээнд нээгдэхгүй байж болохыг анхаарна уу.
* Энэхүү ҮЙЛЧИЛГЭЭГ GPS хүлээн авалт муутай өрөө тасалгаа эсвэл газар доор ашиглах үед байршлын тэмдэглэгээг буруу бүртгэж болохыг анхаарна уу..

1.	Лиценз олгох
Энэхүү ҮН-д заасан нөхцөлийн дагуу ҮЙЛЧИЛГЭЭГ суулгах, нэвтрэх, ашиглах лицензийг хязгаарлагдмал, онцгой бус эрхтэй, цуцлах боломжтой байдлаар танд олгож байна. ҮЙЛЧИЛГЭЭ эсхүл Шинэчлэлийн (доор тодорхойлсон) хүрээнд үзүүлэх үйлчилгээ, функцүүд танай улс, таны төхөөрөмж, үйлдлийн систем эсвэл сүлжээний оператораас хамааран харилцан адилгүй эсвэл хязгаарлагдмал байж болно. Хэрвээ та 18 эсвэл түүнээс дээш нас хүрээгүй бол таны эцэг эх эсвэл хууль ёсны асран хамгаалагч энэхүү ҮН-ийн ашиглах нөхцөлийг ойлгож зөвшөөрөөгүй бол энэ ҮН-ийг хүлээн авах эсвэл ҮЙЛЧИЛГЭЭГ ашиглахыг танд зөвшөөрөхгүй. Хэрэв та 18 насанд хүрээгүй хүнд (цаашид “Хүүхэд” гэх) уг ҮЙЛЧИЛГЭЭГ ашиглах зөвшөөрөл өгөх эцэг эх, хууль ёсны асран хамгаалагч бол дараах зүйлсийг зөвшөөрч байна. (i) Хүүхдийн уг ҮЙЛЧИЛГЭЭНИЙ ашиглалтад хяналт тавих; (ii) Хүүхдийн уг ҮЙЛЧИЛГЭЭГ ашиглахтай холбоотой бүх эрсдэлийг хариуцах; (iii) Хүүхдийн уг ҮЙЛЧИЛГЭЭГ ашигласнаас үүдэн гарах бүх хариуцлагыг хүлээх; (iv) Хүүхдийн өгсөн бүх мэдээллийн үнэн зөв, алдаа мадаггүй эсэхийг шалгах; (v) Хүүхдийн уг ҮЙЛЧИЛГЭЭНД нэвтрэх, ашиглах тухайд хариуцлага хүлээж, энэхүү ҮН-ийг заавал дагаж мөрдөх. Хүүхэд тус ҮЙЛЧИЛГЭЭГ ашигласнаас үүдэлтэй аливаа хариуцлагаас Samsung татгалзаж байгааг та хүлээн зөвшөөрч байна.
Та ҮЙЛЧИЛГЭЭ ашиглахад гарах эрсдэлийг өөрөө хариуцаж, чанар, гүйцэтгэл, нарийвчлал, хүчин чармайлт хангалтгүй байх бүх эрсдэлийг хүлээхээ та хүлээн зөвшөөрч байна. ҮЙЛЧИЛГЭЭ ашигласнаар та Samsung компани гуравдагч талын холбогдох бүтээгдэхүүн, үйлчилгээнд хариуцлага хүлээхгүй бөгөөд ийм гуравдагч этгээдээс авах боломжтой, контент, зар сурталчилгаа, бүтээгдэхүүн ба/эсвэл үйлчилгээ эсвэл бусад материалыг хариуцахгүй гэдгийг та хүлээн зөвшөөрч байна.

2.	Эрх, өмчлөлийг хадгалах тухай
Энэхүү ҮЙЛЧИЛГЭЭ нь гуравдагч талуудаас нийлүүлсэн программ хангамж, өгөгдлийг агуулсан. ҮЙЛЧИЛГЭЭ нь Samsung, түүний лиценз эзэмшигчдийн өмч бөгөөд түүнийг холбогдох зохиогчийн эрхийн болон бусад оюуны өмчийн хууль тогтоомж, гэрээгээр хамгаалсан болохыг та хүлээн зөвшөөрч байна. Энэхүү ҮН, мөн таны ҮЙЛЧИЛГЭЭГ ашиглах явдал нь ҮЙЛЧИЛГЭЭГ өмчлөх ямар нэгэн хувь оролцоог танд олгохгүй бөгөөд энэхүү ҮН-д заасан нөхцөлийн дагуу эргүүлэн авах нөхцөлтэйгөөр зөвхөн ашиглах хязгаарлагдмал, хувийн, онцгой бус эрхтэй, шилжүүлэх боломжгүй лицензийг танд олгож байна. Зохиогчийн эрхтэй материал эсвэл танд хуулбарлах эрх эсвэл хууль ёсны зөвшөөрөл байхгүй материалыг хуулбарлах зорилгоор та ҮЙЛЧИЛГЭЭГ ашиглаж болохгүй.
3.	Хязгаарлалт
Тухайн улсын заавал биелүүлэх хууль тогтоомжоор танд хийхийг шаардсанаас бусад тохиолдолд та (i) ҮЙЛЧИЛГЭЭНИЙ эх код, алгоритмыг кодод задлах, декомпиляци хийх, ассемблерын хэл рүү хөрвүүлэх, гаргаж авах оролдлого хийх; (ii) ҮЙЛЧИЛГЭЭНИЙ аливаа функцийг өөрчлөх эсвэл идэвхгүй болгох; (iii) хуулбарлах эсвэл ҮЙЛЧИЛГЭЭНД тулгуурлан дагавар бүтээл туурвих; (iv) ҮЙЛЧИЛГЭЭГ хөлслөх, түрээслэх, зээлэх, лицензийг нь дамжуулан ашиглуулах эсвэл арилжааны зорилгоор хостингийн үйлчилгээ үзүүлэх; (v) та ҮЙЛЧИЛГЭЭГ ашиглахдаа манай эсвэл аливаа гуравдагч талын оюуны өмчийн эрхийг зөрчих (энэхүү ҮН-өөр зөвшөөрөөгүй байдлаар ашиглах); (vi) ҮЙЛЧИЛГЭЭГ хууль бус байдлаар, хууль бус зорилгоор, эсхүл ҮН-д харшлах байдлаар ашиглах, залилан мэхлэх, хорлон сүйтгэх, тухайлбал, ҮЙЛЧИЛГЭЭ болон аливаа үйлдлийн системийг хакердах, түүнд хортой код, вирус, хор хөнөөлтэй өгөгдөл оруулах; (vii) ҮЙЛЧИЛГЭЭГ манай систем, аюулгүй байдалд хор хохирол учруулах, ажиллагаагүй болгох, хэт ачаалал өгөх, гэмтээх, халдах, бусад хэрэглэгчид саад учруулах байдлаар ашиглах; (viii) ҮЙЛЧИЛГЭЭ эсвэл манай системээс мэдээлэл эсвэл өгөгдөл цуглуулах эсвэл хурааж авах эсвэл ҮЙЛЧИЛГЭЭГ ажиллуулж буй сервер лүү болон түүнээс дамжуулж буй өгөгдлийг тайлах оролдлого хийх; (ix) өөр бусад хүнийг дарамтлах, заналхийлэх эсвэл халдахын тулд ҮЙЛЧИЛГЭЭГ ашиглах болон/эсвэл түүний нууцлал эсвэл хүндэтгэх эрхийг нь зөрчиж болохгүй.
4.	ҮЙЛЧИЛГЭЭГ шинэчлэх, өөрчлөх эсвэл түдгэлзүүлэх
Samsung програмын алдааг засах, үйлчилгээг сайжруулах, шинэ боломж нэвтрүүлэх, ашиглагдаж буй үйлдлийг устгах, ҮЙЛЧИЛГЭЭГ өөрчлөх зэргээр хүссэн үедээ ҮЙЛЧИЛГЭЭГ шинэчлэн сайжруулах буюу тийнхүү шинэчлэн сайжруулах (цаашид “Шинэчлэл” гэх) боломжоор хангаж болно. Гэсэн хэдий ч Samsung танд Шинэчлэл өгөх үүрэгтэй биш гэдгийг та хүлээн зөвшөөрч байна. Шинэчлэлийг энэхүү ҮН-өөр зохицуулна. Гэхдээ тухайн Шинэчлэл нь тусдаа ашиглах нөхцөлтэй бол тэдгээр бие даасан ашиглах нөхцөлөөр зохицуулна. Хамгаалалтын программ хангамжийн Шинэчлэл, программын алдаа засах Шинэчлэл, бусад чухал Шинэчлэлийг таныг болон бусад хэрэглэгчийг хамгаалах зорилгоор цаг алдалгүй хүлээн авах нь чухал байдаг учраас тэдгээрийг автоматаар татан авч, суулгаж болно.
Холбогдох хуулиар зөвшөөрсөн хэмжээнд зөвхөн урьдчилан мэдэгдсэний үндсэн дээр Samsung ҮЙЛЧИЛГЭЭ эсвэл түүний аль нэг хэсгийг өөрчлөх, түдгэлзүүлэх, арилгах, ашиглах эрхийг хязгаарлах, эсвэл хандах эрхийг идэвхгүй болгох эрхтэй байна. 
5.	Гуравдагч талын үйлчилгээ, контент 
Та гуравдагч талын үйлчилгээ ба/эсвэл контентыг мөн ҮЙЛЧИЛГЭЭГЭЭР дамжуулан авах боломжтой байж болно. Хууль тогтоомжоор зөвшөөрсөн хүрээнд Samsung нь аливаа гуравдагч талын үйлчилгээ, контентыг чанартай, үнэн зөв, үр ашигтай, вирус агуулаагүй, гуравдагч талын эрхийг зөрчөөгүй, аливаа холбогдох хууль тогтоомж, дүрэм журамд нийцсэн эсэх талаар болон энд дурдаагүй бусад баталгаа, нөхцөл, мэдэгдэл гаргахаас татгалзана. Гуравдагч талын үйлчилгээ, контентыг ашиглалтыг тухайн гуравдагч талын үйлчилгээ үзүүлэгчийн ашиглах нөхцөл, лицензийн гэрээ, нууцлалын журам, аливаа бусад гэрээгээр зохицуулж болно. ҮЙЛЧИЛГЭЭГ нээлттэй эхийн лицензээр зохицуулж болох бөгөөд ҮЙЛЧИЛГЭЭНИЙ тухайн хэсгийн хувьд энэхүү ҮН-д заасан ашиглах нөхцөл, болзлын оронд тухайн нээлттэй эхийн лицензийн нөхцөлийг мөрдөж болно.
6.	Өгөгдөл цуглуулж, ашиглах
Та Samsung ба/эсвэл Samsung-ийн итгэмжилсэн талуудад ҮЙЛЧИЛГЭЭ үзүүлж, шинэчлэл хийх, ҮЙЛЧИЛГЭЭГ сайжруулах эсвэл дээшлүүлэхэд шаардлагатай мэдээллийг цуглуулж, ашиглаж болно. Таны мэдээлэлтэй харьцахдаа зөвхөн холбогдох хууль тогтоомж, Samsung-ийн Нууцлалын журмыг мөрдөх бөгөөд уг журмыг http://account.samsung.com/membership/pp хаягаар орж үзэх боломжтой. 
7.	Өгөгдлийн хандалт 
ҮЙЛЧИЛГЭЭНИЙ зарим функцийг ашиглахын тулд төхөөрөмжөө интернэтэд холбохыг шаардаж болох бөгөөд таны сүлжээний эсвэл интернэтийн үйлчилгээ үзүүлэгчээс тавьсан хязгаарлалтаар хязгаарлагдаж болно. ҮЙЛЧИЛГЭЭ таны өгөгдлийн сүлжээгээр дамжин интернэтэд холбогдохыг шаардаж болох бөгөөд энэ тохиолдолд таны төлбөрийн багцаас хамааран нэмэлт төлбөр гарч болно. Үүнээс гадна таны төхөөрөмжийн техник хангамж эсвэл өгөгдлийн хандалтын нийцэл, ажиллагаа нь ҮЙЛЧИЛГЭЭНИЙ зарим нэг боломжийг ашиглахад нөлөөлж болно. Samsung өгөгдлийн сүлжээ болон/эсвэл өгөгдлийн хандалтын хүртээмж, шуурхай байдлыг хариуцахгүй гэдгийг та илт хүлээн зөвшөөрч байна.

8.	Хууль тогтоомжийг дагаж мөрдөх
Та ҮЙЛЧИЛГЭЭГ ашиглах үедээ холбогдох бүх хууль тогтоомж, дүрэм журам, экспортын хязгаарлалттай холбоотой болон энд дурдаагүй бусад хууль тогтоомж, дүрэм журмыг дагаж мөрдөхөө зөвшөөрч байна. 
9.	Дуусгавар болгох
Энэхүү ҮН нь цуцлагдах хүртэл хүчинтэй. Та ҮЙЛЧИЛГЭЭГ ашиглахаа зогсоож, Samsung-аас хүлээн авсан холбогдох бүхий л программ хангамж, баримт бичиг, бусад материал, тэдгээрийн нөөц хуулбарыг устгаж буцаах замаар энэхүү ҮН-ийг цуцалж болно. Энэхүү ҮН-ийг дагаж мөрдөөгүй тохиолдолд ҮН-ийн хүрээнд олгосон таны эрхийг Samsung-аас мэдэгдэл ирүүлэхгүйгээр автоматаар цуцална. Энэхүү ҮН-ийг цуцалсны дараа (эсхүл ҮН-ийг “Samsung” компани цуцалсан тохиолдолд тийнхүү цуцалсныг мэдсэн даруйдаа) та ҮЙЛЧИЛГЭЭ-г бүх хэлбэрээр ашиглахаа шууд зогсоох ёстой. Тодруулбал Samsung танд (үйлчилгээний вэбсайт, хэрэглүүрийн нэмэлт цонх, э-шуудан зэрэг аргаар) мэдэгдэл өгч энэхүү ҮН, ҮЙЛЧИЛГЭЭГ гуч (30) хоногийн дотор цуцалж болно.
10.	Баталгааны татгалзал
ХОЛБОГДОХ ХУУЛИАР ЗӨВШӨӨРСӨН ХҮРЭЭНЭЭС ХЭТРҮҮЛЭХГҮЙГЭЭР ҮЙЛЧИЛГЭЭГ “БАЙГААГААР НЬ” БОЛОН “БОЛОМЖТОЙ ҮЕД”, ЯМАР НЭГ ТӨРЛИЙН БАТАЛГАА ЭСВЭЛ ГЭРЭЭНИЙ НӨХЦӨЛГҮЙГЭЭР ҮЗҮҮЛЭХ БӨГӨӨД SAMSUNG-ААС ШУУД БОЛОН ШУУД БУСААР ЯМАР Ч ТӨРЛИЙН БАТАЛГАА ГАРГАХГҮЙ. ХОЛБОГДОХ ХУУЛИАР ЗӨВШӨӨРСӨН ХҮРЭЭНЭЭС ХЭТРҮҮЛЭХГҮЙГЭЭР SAMSUNG КОМПАНИ ШУУД, ШУУД БУС, ХУУЛИАР ТОГТООСОН БҮХ ТӨРЛИЙН БАТАЛГАА БОЛОН БУСАД НӨХЦӨЛ, ТҮҮНИЙ ДОТОР ХУДАЛДАХ БОЛОМЖ, ШААРДЛАГА ХАНГАСАН ЧАНАР, ТОДОРХОЙ ЗОРИУЛАЛТЫН ДАГУУ АШИГЛАХ БОЛОМЖ, НАЙДВАРТАЙ БУЮУ БЭЛЭН БАЙДАЛ, ҮНЭН ЗӨВ БАЙДАЛ, ВИРУС АГУУЛААГҮЙ, ТАЙВАН АШИГЛАХ БОЛОМЖ, ГУРАВДАГЧ ТАЛЫН ЭРХИЙГ ЗӨРЧӨӨГҮЙ БАЙДАЛ, ЭРХИЙН БУСАД ЗӨРЧЛИЙН ТАЛААР ШУУД БУС БАТАЛГАА, НӨХЦӨЛ БОЛОН ЭНД ДУРДААГҮЙ БУСАД БАТАЛГАА, НӨХЦӨЛ ГАРГАХААС ТАТГАЛЗАНА. ЗАРИМ УЛС ОРОНД ШУУД БУС БАТАЛГАА ГАРГАХААС ЧӨЛӨӨЛӨХ, ХЯЗГААРЛАХЫГ ЗӨВШӨӨРДӨГГҮЙ ТУЛ ДЭЭР ДУРДСАН ЧӨЛӨӨЛӨЛТ, ХЯЗГААРЛАЛТ ТАНД ХАМААРАХГҮЙ БАЙЖ БОЛНО. SAMSUNG ЭСВЭЛ ТҮҮНИЙ ХАМААРАЛТАЙ ЭТГЭЭДЭЭС АМААР БОЛОН БИЧГЭЭР ТАНЫ ХҮЛЭЭН АВСАН АЛИВАА ЗӨВЛӨГӨӨ ЭСВЭЛ МЭДЭЭЛЛИЙГ ҮЙЛЧИЛГЭЭТЭЙ ХОЛБООТОЙГООР SAMSUNG БАТАЛГАА ГАРГАХГҮЙ ГЭСЭН МЭДЭГДЛИЙГ ӨӨРЧИЛНӨ ЭСВЭЛ SAMSUNG-ААС ЯМАР Ч ТӨРЛИЙН БАТАЛГАА ҮҮСГЭНЭ ГЭЖ ҮЗЭХГҮЙ. 
ӨМНӨХ ТАТГАЛЗАХ МЭДЭГДЛИЙГ ХЯЗГААРЛАХГҮЙГЭЭР, МӨН ХОЛБОГДОХ ХУУЛИАР ЗӨВШӨӨРСӨН ДЭЭД ХЭМЖЭЭНД SAMSUNG ҮЙЛЧИЛГЭЭ ЭСХҮЛ ТҮҮНД БУЙ КОНТЕНТ ДАРААХ ШИНЖ ЧАНАРТАЙ ГЭЖ ТӨЛӨӨЛӨН БАТАЛГАА ГАРГАХГҮЙ: (i) АЛИВАА ТАСАЛДАЛГҮЙ, ЦАГ ТУХАЙД, АЮУЛГҮЙ ЭСХҮЛ АЛДААГҮЙ АЖИЛЛАНА; (ii) ЯМАР НЭГ АЮУЛТАЙ БҮРЭЛДЭХҮҮН ХЭСЭГ ЭСХҮЛ АЛДАА БАЙХГҮЙ БАЙХ; (iii) ЗӨВШӨӨРӨЛГҮЙ ХАНДАЛТААС ХАМГААЛАГДСАН ЭСХҮЛ ДАРХЛАГДСАН (ТАНД ХҮРГЭСЭН КОНТЕНТ ЭСХҮЛ ТАНЫ ӨГСӨН МЭДЭЭЛЭЛ МӨН ХАМААРНА); ЭСХҮЛ (iv) ҮНЭН ЗӨВ, БҮРЭН, ЭСХҮЛ ҮЙЛЧИЛГЭЭНИЙ ЧАНАРТ ТА СЭТГЭЛ ХАНГАЛУУН БАЙХ НЬ НАЙДВАРТАЙ, ЭСХҮЛ АЛДАА ДУТАГДЛЫГ ЗАСВАРЛАНА.

11.	Хариуцлагын хязгаарлалт
11.1 Холбогдох хууль тогтоомжоор хариуцлагаас чөлөөлөгдөх буюу түүнийг хязгаарлахыг хориглосон, эсвэл харьяаллын шүүхээс хууль тогтоомжийн дагуу хариуцлагаас чөлөөлөх буюу түүнийг хязгаарлах нь хүчин төгөлдөр бус гэж үзсэн бол SAMSUNG ч, Та ч холбогдох хууль тогтоомжийн дагуу аливаа алдагдал, хохирлын талаар хариуцлагаас чөлөөлөгдөхгүй, хариуцлагыг хязгаарлаж болохгүй. 
11.2 Гуравдагч талын хүлээх үүргийн тухай хууль тогтоомж (түүний дотор “зөрчил” болон хайхрамжгүй байдлаас үүдэлтэй нэхэмжлэлийн шаардлага), хуульд заасан үүргээс (хайхрамжгүй байдлыг оруулан) болон хууль эрхзүйн бусад ямар ч үндэслэлээр алдагдал, хохирол, хариуцлага үүссэн бөгөөд ийм хохирол үүсэх эрсдэлтэй болохыг SAMSUNG-д тусгайлан мэдэгдсэн байсан ч SAMSUNG (i) тухайн хохирол нь шууд бус, тохиолдлын, тусгай, үр дагаврын хохирол байх, эсвэл үлгэр болгох эсвэл шийтгэлийн зорилгоор гаргуулах хохирлоос бүрдэж байвал эсвэл (ii) ашиг алдагдсан, бизнес эрхлэх боломж алдагдсан, боломж алдагдсан, эсхүл өгөгдөл алдагдсан, эсвэл (iii) алдаа, дутагдал, эсвэл тасалдал, компьютерын вирус, холболт эсвэл сүлжээний төлбөртэй холбоотой бол хариуцлага хүлээхгүй. 
11.3 Холбогдох хууль тогтоомжоор зөвшөөрсөн дээд хэмжээгээр SAMSUNG-ийн эдгээр ҮН-өөс үүдэлтэй эсвэл үүнтэй холбоотойгоор танд өгөх санхүүгийн нийт хариуцлага. ҮЙЛЧИЛГЭЭ эсвэл холбогдох асуудал энэхүү үйлчилгээнд зориулан SAMSUNG эсвэл SAMSUNG-ийн харьяа компанид таны төлсөн хэмжээнээс хэтрэх ёсгүй. 

11.4 ҮЙЛЧИЛГЭЭНИЙ үр ашгийг харгалзан 10, 11 дүгээр зүйлийн дээр дурдсан заалтууд үндэслэлтэй болохыг та зөвшөөрч байгаа бөгөөд тухайн эрсдэлийг үүрч, зохих ёсоор даатгуулна гэдгээ хүлээн зөвшөөрч байна. 
11.5 ТА ӨГӨГДӨЛ АЛДАХГҮЙН ТУЛД ҮЙЛЧИЛГЭЭГ АШИГЛАХЫН ӨМНӨ ӨӨРИЙН ТӨХӨӨРӨМЖ ДЭЭРХ ӨГӨГДЛӨӨ НӨӨЦЛӨХ НЬ МАШ ЧУХАЛ. ҮЙЛЧИЛГЭЭНИЙ АШИГЛАЛТААС ҮҮДЭН ӨГӨГДӨЛ АЛДАГДАХАД SAMSUNG ХАРИУЦЛАГА ХҮЛЭЭХГҮЙ БОЛОХЫГ ТА БҮРЭН ХҮЛЭЭН ЗӨВШӨӨРЧ БАЙНА.
12.	Хохирол барагдуулах
Та ҮЙЛЧИЛГЭЭГ өөрийн бизнес, худалдаа, мэргэжлийн үйл ажиллагаанд ашиглаж байгаа бол доорх танд хамаарна: Хэрвээ та ҮЙЛЧИЛГЭЭГ ашигласан, аливаа гуравдагч талын эрхийг зөрчсөн, энэхүү ҮН-ийг ямар нэгэн байдлаар зөрчсөнөөс үүдэн гарах бүхий л гомдлын шаардлага, алдагдал, хохирол ба/эсхүл хариуцлагыг үүрч (түүний дотор хууль ёсны хураамж, зардал) SAMSUNG, түүний хамааралтай этгээд, гэрээт гүйцэтгэгч, ажилтан, төлөөлөгчийг хамгаалж, хохирлыг барагдуулж, хохиролгүй болгохоо зөвшөөрч байна.
13.	Холбогдох хууль тогтоомж
Энэхүү ҮН-ийг зөрчилдөөний эрх зүйн хэм хэмжээтэй холбоотой заалтаас үл хамааран таны оршин суугаа газрын хууль тогтоомжоор зохицуулна. Энэхүү ҮН-ийг зохицуулахдаа Олон улсын бараа худалдах, худалдан авах гэрээний тухай НҮБ-ын конвенцыг хэрэглэхгүй болохыг шууд мэдэгдэж байна. 
14.	Маргаан шийдвэрлэх 
Хэрвээ та хэрэглэгч (энэхүү нэр томьёог танай улсын хууль тогтоомжид өөрөөр тодорхойлоогүй бол энэ нь “ҮЙЛЧИЛГЭЭГ бизнес, ажил, мэргэжлийн хүрээнд ашиглаагүй” гэсэн утга илэрхийлнэ) бол энэхүү ҮН эсвэл ҮЙЛЧИЛГЭЭНЭЭС үүдэн гарсан аливаа маргаан, зөрчил эсвэл саналын зөрөлдөөн зэргийг таны оршин суугаа газрын харьяаллын шүүхээр хэлэлцэж шийдвэрлэх онцгой бус эрхтэй байна. Хэрэв та хэрэглэгч биш бөгөөд энэхүү ҮН-өөс болон таны ҮЙЛЧИЛГЭЭГ ашигласнаас ямар нэгэн байдлаар үүдэн гарсан маргаан, зөрчил, саналын зөрөлдөөнийг нөхөрсгөөр шийдвэрлэх боломжгүй бол Олон улсын худалдааны танхимын арбитрын дүрмийн дагуу хариуцагчийн оршин байгаа газар арбитрын журмаар шийдвэрлүүлнэ. Samsung компани дээр дурдсаныг үл харгалзан эрх бүхий харьяаллын аль ч шүүхэд хандаж, шүүхийн хориг тавиулах (эсвэл түүнтэй дүйцэх яаралтай шүүхийн хамгаалалтын хэрэглүүрийг ашиглах) хүсэлт гаргаж болно. Арбитрын шүүх хурлыг англи хэлээр явуулна.
15.	Гомдол
Хэрэв та эдгээр ҮН-ийн талаар гомдол гаргахыг хүсвэл дараах хаягаар бидэнтэй холбоо барина уу.
https://www.samsung.com/global/galaxy/apps/samsung-members/
16.	Нийт тохиролцоо
Энэхүү ҮН бол ҮЙЛЧИЛГЭЭНИЙ талаар Samsung-ийн тантай хийсэн эцсийн тохиролцоо бөгөөд ҮЙЛЧИЛГЭЭ болон энэхүү ҮН-д заасан бусад асуудлаар өмнө нь буюу тухайн үед амаар болон бичгээр хийсэн бүхий л харилцаа, санал, мэдэгдлийг хүчингүйд тооцно. Энэхүү ҮН-ийн аль нэг заалтыг хууль зүйн хувьд хүчин төгөлдөр бус, хүчингүй, хэрэгжүүлэх боломжгүй, эсхүл хууль бус гэж тооцсон ч бусад заалт бүрэн хүчин төгөлдөр үйлчилнэ.
17.	Эрх, үүргээс татгалзахгүй байх
Энэхүү ҮН-ийн аль нэг заалтыг хэзээ нэг цагт Samsung компани хэрэгжүүлж чадаагүй эсвэл ҮН-ийн аль нэг заалтыг хэзээ нэг цагт хэрэгжүүлэхийг Samsung компани танаас шаардаж чадаагүй бол, тэдгээр заалтаас одоо эсвэл цаашдаа татгалзах, мөн тэдгээр заалтыг сахиулж мөрдүүлэхийг шаардах Samsung компанийн эрхэд ямар нэг байдлаар нөлөөлөх үндэслэл огт болохгүй. Samsung компани энэхүү ҮН-ийн аль нэг заалт, нөхцөл, шаардлагаас шууд татгалзсан ч эдгээр заалт, нөхцөл, шаардлагыг биелүүлэх цаашдын хариуцлагаасаа чөлөөлөгдөх үндэслэл болохгүй.
18.	Хүлээсэн үүрэг хүчинтэй үлдэх
Энэхүү ҮН-ийн 2, 10, 11, 12-р хэсэг болон бусад аливаа заалт мөн чанараараа хүчинтэй хэвээр байх бөгөөд ҮН-ийн хугацаа дууссан эсвэл хугацаанаас нь өмнө цуцалсан ч хүчин төгөлдөр, зайлшгүй мөрдөх шаардлагатай хэвээр үлдэнэ.
19.	Гарчгууд
Энэхүү ҮН-д буй гарчгууд зөвхөн лавлагааны зориулалттай бөгөөд ҮН-ийн нөхцөлийн утга эсвэл тайлбарт нөлөөлөхгүй.

[10/20/2021]
