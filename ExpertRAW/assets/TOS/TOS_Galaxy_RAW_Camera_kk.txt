[Expert RAW] ҚЫЗМЕТ КӨРСЕТУ ШАРТТАРЫ
МАҢЫЗДЫ: МҰҚИЯТ ОҚЫП ШЫҒЫҢЫЗ. ОСЫ ҚЫЗМЕТ КӨРСЕТУ ШАРТТАРЫ — SAMSUNG ELECTRONICS CO., LTD. КОМПАНИЯСЫ ЖӘНЕ ОНЫҢ АФФИЛИРЛЕНГЕН ТҰЛҒАЛАРЫ (БАРЛЫҒЫ БІРГЕ — “SAMSUNG”) МЕН СІЗДІҢ АРАҢЫЗДАҒЫ SAMSUNG, ОНЫҢ АФФИЛИРЛЕНГЕН ТҰЛҒАЛАРЫ, ҮШІНШІ ТАРАПТАҒЫ ЖАБДЫҚТАУШЫЛАР ЖӘНЕ/НЕМЕСЕ ЛИЦЕНЗИЯ БЕРУШІЛЕР ҚАМТАМАСЫЗ ЕТЕТІН [Expert RAW] ЖӘНЕ СОҒАН ҚАТЫСТЫ КЕЗ КЕЛГЕН БАҒДАРЛАМАЛЫҚ ЖАСАҚТАМА НЕМЕСЕ ҚҰЖАТТАМА (БАРЛЫҒЫ БІРГЕ — “ҚЫЗМЕТ”) БОЙЫНША ЗАҢДЫ КЕЛІСІМ. ОСЫ ҚЫЗМЕТ КӨРСЕТУ ШАРТТАРЫН ҚАБЫЛДАУ АРҚЫЛЫ ОСЫ ҚЫЗМЕТ КӨРСЕТУ ШАРТТАРЫН ОРЫНДАУҒА КЕЛІСЕСІЗ. ЕГЕР ОСЫ ҚЫЗМЕТ КӨРСЕТУ ШАРТТАРЫНА КЕЛІСПЕСЕҢІЗ, ОНДА ҚЫЗМЕТТІ ОРНАТПАҢЫЗ НЕМЕСЕ ПАЙДАЛАНБАҢЫЗ. ЕГЕР SAMSUNG КОМПАНИЯСЫ ОСЫ ҚЫЗМЕТ КӨРСЕТУ ШАРТТАРЫНА ӨЗГЕРТУЛЕР ЕНГІЗСЕ, SAMSUNG КОМПАНИЯСЫ ОСЫНДАЙ ТҮЗЕТІЛГЕН ҚЫЗМЕТ КӨРСЕТУ ШАРТТАРЫН ЖАҢАРТАДЫ ЖӘНЕ ОСЫНДАЙ ҚЫЗМЕТ КӨРСЕТУ ШАРТТАРЫНА ҚАНДАЙ ДА БІР АЙТАРЛЫҚТАЙ ӨЗГЕРТУ ЕНГІЗУ АЛДЫНДА СІЗГЕ ХАБАРЛАЙДЫ. ЕГЕР ОСЫНДАЙ ӨЗГЕРТУЛЕРГЕ КЕЛІСПЕСЕҢІЗ, ҚЫЗМЕТТІ ПАЙДАЛАНУДЫ КЕЗ КЕЛГЕН УАҚЫТТА ТОҚТАТЫП, ЖОЮҒА БОЛАДЫ, БІРАҚ ҚЫЗМЕТТІ ПАЙДАЛАНУДЫ ЖАЛҒАСТЫРУ АРҚЫЛЫ ОЛАРДЫ ТҮСІНГЕН ЖӘНЕ ҚАБЫЛДАҒАН БОЛАСЫЗ.

ҚЫЗМЕТ СИПАТТАМАСЫ
Бұл ҚЫЗМЕТ суреттерді жақсартылған RAW пішімінде түсіруге, сондай-ақ контентті көруге және бөлісуге мүмкіндік береді
* Осы ҚЫЗМЕТ арқылы түсірілген суреттерді осы ҚЫЗМЕТТІҢ функцияларын қолдамайтын басқа құрылғыларда немесе қызметтерде ашу мүмкін емес екендігін ескеріңіз.
* осы ҚЫЗМЕТТІ GPS сигналы нашар қабылданатын бөлме ішінде немесе жер астында пайдаланғанда, орын тегтері дұрыс жазылмауы мүмкін екенін ескеріңіз.

1.	Лицензия беру
Осы Қызмет көрсету шарттарына сәйкес, сізге ҚЫЗМЕТТІ орнату, оған қатынасу және оны пайдалану үшін шектеулі, эксклюзивті емес және қайтарып алуға болатын лицензия беріледі. ҚЫЗМЕТ немесе Жаңарту (төменде анықталған) арқылы қамтамасыз етілетін қызметтер мен мүмкіндіктер белгілі бір факторларға, соның ішінде елге, құрылғыға, операциялық жүйеге немесе желі операторына қарай алдын ала ескертіліп, басқаша не шектеулі болуы мүмкін. Егер 18 жасқа толмаған болсаңыз, ата-анаңыз немесе қамқоршыңыз осы Қызмет көрсету шарттары мен талаптарын түсінгенін және оларға келісім беретінін көрсетпейінше сізге осы Қызмет көрсету шарттарына отыруға немесе ҚЫЗМЕТТІ пайдалануға тыйым салынады. Егер 18 жасқа толмаған тұлғаға (“Кәмелет жасына толмаған тұлға”) ҚЫЗМЕТТІ пайдалануға рұқсат беретін ата-ана немесе қамқоршы болсаңыз, мыналарға келісесіз: (i) Кәмелет жасына толмаған тұлғаның ҚЫЗМЕТТІ пайдалануын қадағалау; (ii) Кәмелет жасына толмаған тұлғаның ҚЫЗМЕТТІ пайдалануына қатысты барлық тәуекелдерді өзіне алу; (iii) қолданылатын заңға сәйкес барынша рұқсат етілген шамада Кәмелет жасына толмаған тұлғаның ҚЫЗМЕТТІ пайдалануынан туындаған жағдайларға жауапты болу; (iv) Кәмелет жасына толмаған тұлға берген барлық ақпараттың дәлдігі мен дұрыстығын қамтамасыз ету; және (v) Кәмелет жасына толмаған тұлғаның ҚЫЗМЕТКЕ қатынасуы және оны пайдалануы үшін жауапты болу және осы Қызмет көрсету шарттарының талаптарына бағыну. Samsung компаниясы Кәмелет жасына толмаған тұлғаның ҚЫЗМЕТТІ пайдалануына қатысты барлық жауапкершіліктен бас тартатынына тікелей келісесіз.
Сіз ҚЫЗМЕТТІ пайдалану үшін өзіңіз жауап беретіндігіңізді және қанағаттандырмайтын сапа, төмен деңгейдегі өнімділік, дәлдік және салатын күштермен байланысты жауапкершілігіңізді анық түрде мойындайсыз және растайсыз. ҚЫЗМЕТТІ қолдана отырып, сіз кез келген үшінші тарап өнімдеріне және/немесе қызметтеріне және мұндай үшінші тарап қызметтің, сонымен қатар контент, жарнамалар, тауарлар, қызметтер немесе өзге де материалдардың қолжетімділіктері үшін Samsung компаниясы жауапты емес екендігіне келісетіндігіңізді растайсыз.

2.	Құқықтарды және иелікті сақтау
Бұл ҚЫЗМЕТКЕ үшінші тараптар ұсынатын бағдарламалық жасақтама мен деректер кіреді. Сіз ҚЫЗМЕТ Samsung компаниясы мен оның лицензия берушілерінің меншігі екенін, сондай-ақ қолданыстағы авторлық құқық пен басқа да зияткерлік меншік туралы заңдармен және келісімшарттармен қорғалатынын мойындайсыз. Осы Қызмет көрсету шарттары және ҚЫЗМЕТТІ пайдалануыңыз сізге ҚЫЗМЕТКЕ қатысты қандай да бір меншік құқығын бермейді және сізге осы Қызмет көрсету шарттарына сәйкес шектеулі, жеке, кері қайтарып алуға болатын, эксклюзивті емес, тасымалданбайтын пайдалану лицензиясы ғана беріледі. Сізге ҚЫЗМЕТТІ авторлық құқықпен қорғалған материалдарды не болмаса қайта шығаруға құқығыңыз немесе заңды рұқсатыңыз жоқ материалдарды қайта шығару үшін пайдалануға болмайды.
3.	Шектеулер
Жергілікті міндетті заң талаптары бойынша сізге рұқсат етілгеннен басқа жағдайларда, сіздің мына әрекеттерді орындауға құқығыңыз жоқ: (і) ҚЫЗМЕТТІ кері жобалау, декомпиляциялау, бөлшектеу не болмаса басқа жолмен оның бастапқы кодын немесе алгоритмдерін ашуға әрекет жасау; (ii) ҚЫЗМЕТТІҢ қандай да бір мүмкіндіктерін өзгерту немесе ажырату; (iii) ҚЫЗМЕТТІҢ негізінде туындыларды көшірмелеу және/немесе жасау; (iv) ҚЫЗМЕТТІ жалға беру, лизингке беру, уақытша пайдалануға беру, қосалқы лицензиялау немесе онымен коммерциялық хостинг қызметтерін көрсету; (v) ҚЫЗМЕТТІ пайдалануыңызға қатысты біздің немесе кез келген үшінші тараптың зияткерлік меншік құқықтарын бұзу (мұндай пайдалануға осы Қызмет көрсету шарттарында лицензия берілмеген жағдайларда); (vi) ҚЫЗМЕТТІ қандай да бір заңсыз жолмен, қандай да бір заңсыз мақсатта не болмаса осы Қызмет көрсету шарттарына сай келмейтін қандай да бір жолмен пайдалану не болмаса, мысалы, ҚЫЗМЕТКЕ немесе қандай да бір операциялық жүйеге хакерлік жолмен бұзып кіру немесе зиянды код, соның ішінде вирустар немесе зиянды деректер енгізу арқылы алаяқтық немесе зиянкестік әрекеттер жасау; (vii) ҚЫЗМЕТТІ біздің жүйелерімізді немесе қауіпсіздігімізді зақымдайтын, ажырататын, шамадан тыс жүктейтін, бүлдіретін немесе нашарлататын, не болмаса басқа пайдаланушыларға кедергі келтіретін жолмен пайдалану; және (viii) ҚЫЗМЕТТЕН немесе жүйелерімізден қандай да бір ақпарат немесе деректер алу немесе жинау не болмаса ҚЫЗМЕТ іске қосылған серверлерге немесе олардан тасымалданатын қандай да бір деректердің шифрын ашуға әрекеттену; және (ix) ҚЫЗМЕТТІ кез келген басқа адамды қудалау, қорқыту немесе зиян келтіру және/немесе оның жеке өмірін немесе құрмет ету құқығын бұзу үшін пайдалану.
4.	ҚЫЗМЕТТІ жаңарту, өзгерту немесе уақытша тоқтату
Samsung компаниясы кез келген уақытта ҚЫЗМЕТКЕ жаңартулар немесе жетілдірулер (“Жаңартулар”), соның ішінде ақау түзетулерін, қызмет жақсартуларын, жаңа мүмкіндіктерді, бұрынғы мүмкіндіктердің жойылуын немесе ҚЫЗМЕТ өзгерісін ұсынуы немесе қолжетімді етуі мүмкін. Дегенмен, Сіз Samsung сізге Жаңартуларды беруге міндетті емес екенін мойындайсыз және қабылдайсыз. Осындай Жаңартуларға қатысты бөлек шарттар мен талаптар берілмесе, Жаңартулар осы Қызмет көрсету шарттарына сәйкес реттеледі, ал берілген жағдайда, Жаңартулар бөлек шарттар мен талаптарға сәйкес реттеледі. Қауіпсіздік жүйесінің бағдарламалық құралына арналған Жаңартулар немесе аса маңызды ақау түзетулері не болмаса басқа маңызды Жаңартулар осындай Жаңартуларды уақытында орындау маңыздылығын ескере отырып, сізді және басқа пайдаланушыларды қорғау мақсатында автоматты түрде жүктеп алынуы және орнатылуы мүмкін.
Қолданыстағы заң бойынша барынша рұқсат етілген шамада Samsung компаниясы тек алдын ала ескерту арқылы ҚЫЗМЕТТІ немесе оның қандай да бір бөлігін өзгерту, тоқтата тұру, жою, пайдалану мүмкіндігін шектеу немесе оған қатынасу мүмкіндігін өшіру құқығын нақты өзінде қалдырады. 
5.	Үшінші тарап Қызметтері және Контенті
Сізге ҚЫЗМЕТ арқылы үшінші тарап қызметтері және/немесе контенті де қолжетімді болуы мүмкін. Заң бойынша барынша рұқсат етілген шамада Samsung компаниясы қандай да бір үшінші тараптардың қызметтеріне немесе контентіне қатысты кез келген аспектідегі, соның ішінде сапасы, дәлдігі, тиімділігі, вируссыздығы, үшінші тараптардың құқықтарын бұзбайтындығы және қандай да бір қолданыстағы заңдардың немесе ережелердің талаптарына сәйкестігі бойынша барлық кепілдіктен, шарттан немесе мәлімдемеден бас тартады. Үшінші тарап қызметтерін және контенттерін пайдалану осындай үшінші тараптағы провайдерлердің пайдалану шарттарына, лицензиялық келісіміне, құпиялылық саясатына немесе басқа осындай келісімдерге сәйкес реттелуі мүмкін. ҚЫЗМЕТ ашық бастапқы код лицензияларына қатысты болуы мүмкін және мұндай жағдайда, осындай ашық бастапқы код лицензияларының шарттары ҚЫЗМЕТТІҢ сондай бөлігіне қатысты осы Қызмет көрсету шарттарынан басым болуы мүмкін.
6.	Деректерді жинау және пайдалану
Samsung компаниясы және/немесе Samsung компаниясының сенімді тараптары ҚЫЗМЕТ пен жаңартуларды қамтамасыз етуге, ҚЫЗМЕТ жетілдіруге немесе жақсартуға қажетті ақпаратты жинауы және пайдалануы мүмкін. Сіздің ақпаратыңыз әрқашан қолданыстағы заңға және мына сайттан көруге болатын Samsung компаниясының глобалдық құпиялылық саясатына сәйкес қарастырылады: http://account.samsung.com/membership/pp 
7.	Деректерге қатынасу мүмкіндігі
ҚЫЗМЕТТІҢ кейбір мүмкіндіктері үшін медиа құрылғыңыздың интернетке кіру мүмкіндігі қажет болуы және оған желі немесе интернет провайдері шектеулер қойған болуы мүмкін. ҚЫЗМЕТКЕ деректер желісі арқылы кіру қажет болуы және ол үшін төлем жоспарыңызға қарай қосымша төлемдер алынуы мүмкін. Оған қоса, ҚЫЗМЕТТІҢ кейбір мүмкіндіктерін пайдалануға құрылғының жабдығы немесе деректерге кіру мүмкіндігінің жарамдылығы мен өнімділігі әсер етуі мүмкін. Сіз Samsung деректер желісінің қолжетімділігі мен жылдамдығына және/немесе деректерге қатынасуға жауапты емес екенін ашық мойындайсыз және қабылдайсыз.

8.	Заң талаптарына сәйкестік
Сіз ҚЫЗМЕТТІ пайдалану кезінде барлық қолданыстағы заңдар мен ережелердің, соның ішінде барлық қолданыстағы экспортты шектеу туралы заңдардың және ережелердің талаптарын орындау керектігін мойындап, оған келісесіз. 
9.	Тоқтату
Осы Қызмет көрсету шарттары тоқтатылғанға дейін жарамды болады. Сіз осы Қызмет көрсету шарттарының әрекетін ҚЫЗМЕТТІҢ пайдаланылуын тоқтату және барлық тиісті бағдарламалық жасақтаманы, құжаттамаларды және Samsung ұсынған басқа материалдарды, соның ішінде олардың сақтық көшірмелерін жою, өшіру және, қажет болса, қайтарып беру арқылы кез келген уақытта тоқтата аласыз. Сіз осы Қызмет көрсету шарттарының талаптарын сақтамаған жағдайда, сіздің осы Қызмет көрсету шарттары аясындағы құқықтарыңыз Samsung тарапынан алдын ала хабарланбастан автоматты түрде тоқтатылатын болады. Осы Қызмет көрсету шарттарының күші тоқтатылған жағдайда (немесе Samsung компаниясы бұл жайлы білгеннен соң дереу Қызмет көрсету шарттарының күшін тоқтатқанда), ҚЫЗМЕТТІ пайдалануыңызды дереу тоқтатуыңыз керек. Түсінікті болуы үшін, Samsung компаниясы отыз (30) күн ішінде сізге (мыс., қызмет веб-сайты, қолданбадағы қалқымалы хабарлама, электрондық пошта, т.б.) хабарлап, осы Қызмет көрсету шарттары мен ҚЫЗМЕТТІҢ әрекетін тоқтатуы мүмкін.
10.	Кепілдіктен бас тарту
ҚОЛДАНЫСТАҒЫ ЗАҢ БОЙЫНША БАРЫНША РҰҚСАТ ЕТІЛЕТІН ШАМАДА ҚЫЗМЕТ SAMSUNG КОМПАНИЯСЫНЫҢ ЕШБІР ТҮРДЕГІ ТІКЕЛЕЙ НЕМЕСЕ ЖАНАМА КЕПІЛДІКТЕРІНСІЗ НЕМЕСЕ КЕЛІСІМ ШАРТТАРЫНСЫЗ “СОЛ КҮЙІНДЕ” ЖӘНЕ “ҚОЛЖЕТІМДІ ШАМАДА” ҚАМТАМАСЫЗ ЕТІЛЕДІ. ҚОЛДАНЫСТАҒЫ ЗАҢ БОЙЫНША БАРЫНША РҰҚСАТ ЕТІЛГЕН ШАМАДА SAMSUNG КОМПАНИЯСЫ БАРЛЫҚ ТІКЕЛЕЙ, ЖАНАМА НЕМЕСЕ ЗАҢДА БЕЛГІЛЕНГЕН КЕПІЛДІКТЕРДІ НЕМЕСЕ БАСҚА ШАРТТАРДЫ, СОНЫҢ ІШІНДЕ ТАУАРЛЫҚ КҮЙГЕ, ҚАНАҒАТТАНАРЛЫҚ САПАҒА, БЕЛГІЛІ БІР МАҚСАТҚА ЖАРАМДЫЛЫҚҚА, СЕНІМДІЛІККЕ НЕМЕСЕ ҚОЛЖЕТІМДІЛІККЕ, ДӘЛДІККЕ, ВИРУСТАРДЫҢ БОЛМАУЫНА, ТЫНЫШ ПАЙДАЛАНУҒА, ҮШІНШІ ТАРАП ҚҰҚЫҚТАРЫНЫҢ БҰЗЫЛМАУЫНА НЕ БОЛМАСА БАСҚА ҚҰҚЫҚТАРДЫҢ БҰЗЫЛУЫНА ҚАТЫСТЫ ЖАНАМА КЕПІЛДІКТЕРДІ НЕМЕСЕ ШАРТТАРДЫ МОЙЫНДАМАЙДЫ. КЕЙБІР ЮРИСДИКЦИЯЛАРДА ЖАНАМА КЕПІЛДІКТЕРДІ ЖОҚҚА ШЫҒАРУҒА НЕМЕСЕ ШЕКТЕУГЕ РҰҚСАТ ЕТІЛМЕЙДІ, СОНДЫҚТАН ЖОҒАРЫДАҒЫ ЖОҚҚА ШЫҒАРУ НЕМЕСЕ ШЕКТЕУ СІЗГЕ ҚАТЫСТЫ БОЛМАУЫ МҮМКІН. СІЗ SAMSUNG КОМПАНИЯСЫНАН НЕМЕСЕ ОНЫҢ АФФИЛИРЛЕНГЕН ТҰЛҒАЛАРЫНАН АЛҒАН ЕШҚАНДАЙ АУЫЗША НЕМЕСЕ ЖАЗБАША ХАБАРЛАМА НЕМЕСЕ АҚПАРАТ SAMSUNG КОМПАНИЯСЫНЫҢ ҚЫЗМЕТКЕ ҚАТЫСТЫ КЕПІЛДІКТЕН БАС ТАРТУЫН ӨЗГЕРТПЕЙДІ НЕМЕСЕ SAMSUNG КОМПАНИЯСЫНАН ҚАНДАЙ ДА БІР КЕПІЛДІК БЕРМЕЙДІ. 
АЛДЫНДАҒЫ БАС ТАРТУ ТУРАЛЫ МӘЛІМДЕМЕНІ ШЕКТЕМЕЙ ЖӘНЕ ҚОЛДАНЫСТАҒЫ ЗАҢҒА СӘЙКЕС БАРЫНША РҰҚСАТ ЕТІЛГЕН ШАМАДА, SAMSUNG КОМПАНИЯСЫ ОСЫ ҚҰЖАТТА КӨРСЕТІЛГЕН ҚЫЗМЕТТЕРІМІЗДІҢ НЕМЕСЕ КОНТЕНТТІҢ (i) ҮЗІЛІССІЗ, УАҚЫТЫЛЫ, ҚАУІПСІЗ НЕ ҚАТЕСІЗ ЖҰМЫС ІСТЕУІНЕ (ii) ҚАНДАЙ ДА БІР ЗИЯНДЫ КОМПОНЕНТТЕРІНІҢ НЕ БОЛМАСА ҚАТЕЛЕРІНІҢ ӘРҚАШАН БОЛМАУЫНА (iii) ҚАУІПСІЗ ЖӘНЕ (СОНЫҢ ІШІНДЕ СІЗГЕ ЖЕТКІЗІЛЕТІН КОНТЕНТТІҢ НЕМЕСЕ СІЗ ЖІБЕРЕТІН АҚПАРАТТЫҢ) РҰҚСАТСЫЗ КІРУДЕН ҚОРҒАЛУЫНА НЕ (iv) ДҰРЫС, ТОЛЫҚ НЕМЕСЕ СЕНІМДІ БОЛУЫНА, СОНДАЙ-АҚ ҚЫЗМЕТ САПАСЫНЫҢ ҚАНАҒАТТАНАРЛЫҚ БОЛУЫНА НЕ БОЛМАСА ҚАТЕЛЕРДІҢ ТҮЗЕТІЛУІНЕ ҚАТЫСТЫ ЕШҚАНДАЙ МӘЛІМДЕМЕ ЖАСАМАЙДЫ НЕМЕСЕ КЕПІЛДІК БЕРМЕЙДІ.

11.	Жауапкершілікті шектеу
11.1 Қолданыстағы заң бойынша жоққа шығаруға немесе шектеуге тыйым салынған жағдайда немесе құзыретті юрисдикцияның соттары мұндай жоққа шығарудың немесе шектеудің қолданыстағы заң бойынша заңды күші жоқ деп шешім шығарған жағдайда, SAMSUNG компаниясы және сіз қолданыстағы заң бойынша шығындардың немесе зияндардың кез келген түрі үшін жауапкершілікті жоққа шығармайсыз немесе шектемейсіз не болмаса жоққа шығаруға немесе шектеуге құқылы емессіз. 
11.2 Қолданыстағы заң бойынша барынша рұқсат етілген шамада SAMSUNG компаниясы тек (i) жанама, кездейсоқ, арнайы, қосымша не болмаса жаза немесе айыппұл түрінде белгіленген залал болып табылатын немесе (ii) қандай да бір жоғалтып алған пайда, бизнестің жоғалуы, мүмкіндіктің жоғалуы, деректердің жоғалуы болып табылатын не болмаса (iii) қателіктерге, олқылықтарға немесе үзілістерге, компьютер вирустарына, байланыс немесе байланыс проблемаларына немесе желі төлемақысына қатысты шығындар туралы SAMSUNG компаниясы алдын ала ескертілген жағдайдың өзінде, ешқандай шығын, зиян немесе келісімшарт (немқұрайлылықты қоса алғанда), үшінші тарап міндеттемелері туралы заң (“құқық бұзушылық” және немқұрайлылық туралы талаптарды қоса алғанда) немесе заңда көзделген міндеттемелер не қандай да бір заңды негіз бойынша міндеттемелер үшін жауапты болмайды. 
11.3 Қолданыстағы заңға сәйкес барынша рұқсат етілген шамада осы Қызмет көрсету шарттарының аясында пайда болатын сіздің алдыңыздағы SAMSUNG компаниясының жалпы қаржылай міндеттемесі. ҚЫЗМЕТ немесе онымен байланысты мәселелер SAMSUNG компаниясына немесе SAMSUNG серіктестігіне сіз осы ҚЫЗМЕТ үшін арнайы төлеген сомадан аспауы керек. 

11.4 Сіз жоғарыдағы 10-шы және 11-ші тармақтарында көрсетілген ережелер Қызметтердің артықшылықтарына сай орынды екенін және осындай тәуекелді өзіңіз қабылдайтыныңызды және/немесе тиісінше сақтандыратыныңызды мойындайсыз. 
11.5 ЕШҚАНДАЙ ДЕРЕКТЕРДІҢ ЖОҒАЛМАУЫ ҮШІН, ҚЫЗМЕТТІ ПАЙДАЛАНУ АЛДЫНДА ҚҰРЫЛҒЫҢЫЗДАҒЫ ДЕРЕКТЕРДІҢ САҚТЫҚ КӨШІРМЕСІН ЖАСАҒАНЫҢЫЗ ЖӨН. СІЗ БҰЛ ҚЫЗМЕТТІ ПАЙДАЛАНУДАН АЛЫНҒАН ДЕРЕКТЕРДІҢ ЖОҒАЛУЫ ҮШІН SAMSUNG КОМПАНИЯСЫ ЖАУАП БЕРМЕЙТІНІН АШЫҚ МОЙЫНДАЙСЫЗ ЖӘНЕ ҚАБЫЛДАЙСЫЗ.
12.	Шығындарды өтеу
Егер ҚЫЗМЕТТІ бизнесіңіздің, саудаңыздың немесе мамандығыңыздың бір бөлігі ретінде пайдалансаңыз ғана, келесі мәтін қолданылады: Сіз SAMSUNG компаниясын, оның мердігерлерін, қызметкерлерін және агенттерін ҚЫЗМЕТТІ пайдалануыңыздан, қандай да бір үшінші тараптың құқықтарын бұзуыңыздан және/немесе осы Қызмет көрсету шарттарының қандай да бір ережелерін бұзуыңыздан туындайтын қандай да бір талаптардан, шығындардан, зияндардан немесе жауапкершіліктен (соның ішінде заңгерге төленетін ақылар мен шығындардан) босатуға, қорғауға және олар үшін жауапқа тартылмауын қамтамасыз етуге келісесіз.
13.	Қолданыстағы заң
Осы Қызмет көрсету шарттары, оның заң ережелерімен қайшылығына қарамастан, сіз резиденті болып табылатын юрисдикцияның заңдарымен реттеледі. Осы Қызмет көрсету шарттары қолдануға анық рұқсат етілмеген Халықаралық тауар саудасы туралы келісімшарттарға қатысты БҰҰ конвенциясы арқылы реттелмейді. 
14.	Дауларды шешу
Егер сіз тұтынушы болсаңыз (және бұл шарт сіздің жергілікті заң бойынша өзгеше анықталмаған жағдайда, яғни “ҚЫЗМЕТТІ бизнесіңіздің, саудаңыздың немесе кәсібіңіздің бөлігі ретінде пайдаланбау”) сіз резиденті болып табылатын аймақтың соты осы қызмет көрсету шарттары немесе ҚЫЗМЕТКЕ қатысты дауларды, қарама-қайшылықтарды немесе келіспеушіліктерді тыңдауға немесе олар бойынша шешім қабылдауға айрықша емес құзыретке ие. Егер сіз тұтынушы болмасаңыз, осы Қызмет көрсету шарттарынан немесе ҚЫЗМЕТТІ пайдалануыңыздан қандай да бір жолмен туындайтын дау, қайшылық немесе келіспеушілік бейбіт жолмен шешілмесе, ол жауапкердің тұратын жеріндегі Халықаралық сауда палатасының төрелік ережелері бойынша төрелік сот процесінде қаралады. Жоғарыда айтылғандарға қарамастан, Samsung компаниясы кез келген құзыретті юрисдикция сотынан тыйым салуды (немесе баламалы жедел сот тәртібін) талап етіп арыздануға құқылы. Төрелік сот ағылшын тілінде жүргізіледі.
15.	Шағымдар
Егер осы Қызмет көрсету шарттарына қатысты шағым бергіңіз келсе, келесі ақпарат бойынша бізге хабарласыңыз:
https://www.samsung.com/global/galaxy/apps/samsung-members/
16.	Бүкіл Келісім
Осы Қызмет көрсету шарттары Samsung компаниясы мен сіздің араңыздағы ҚЫЗМЕТКЕ қатысты бүкіл келісім болып табылады және ҚЫЗМЕТКЕ немесе осы Қызмет көрсету шарттарында қамтылған кез келген басқа мәселе бойынша барлық бұрынғы немесе сол кездегі ауызша немесе жазбаша хабарламаларға, ұсыныстарға және мәлімдемелерге қарағанда басым болып табылады. Егер осы Қызмет көрсету шарттарының кез келген бір ережесі күшін жойған, жарамсыз, заңды күші жоқ немесе заңсыз деп танылса, басқа ережелер өз күшін толық сақтап қалады.
17.	Құқықтан бас тартпау
Samsung компаниясының кез келген уақытта осы Қызмет көрсету шарттарының ережелерін орындатпауы немесе Samsung компаниясының кез келген уақытта осы Қызмет көрсету шарттарының ережелерін сіздің орындауыңызды талап етпеуі қазір немесе болашақта осы ережелерден бас тартқаны болып есептелмейді және Samsung компаниясының осындай ережені мәжбүрлеп орындату құқығына әсер етпейді. Samsung компаниясының осы Қызмет көрсету шарттарының кез келген ережесінен, шартынан немесе талабынан бас тартуы осындай ережені, шартты немесе талапты орындау үшін қандай да бір болашақ міндеттемеден бас тартады деген сөз емес.
18.	Ережелердің күшінде қалуы
Осы Қызмет көрсету шарттарының 2, 10, 11 және 12-бөлімдері және өзінің сипатына байланысты күшінде қалуға тиіс кез келген басқа ереже осы Қызмет көрсету шарттарының мерзімі біткеннен немесе олар мерзімінен бұрын тоқтатылғаннан кейін де жарамды және міндетті болып қалады.
19.	Тақырыптар
Осы Қызмет көрсету шарттарындағы тақырыптар тек анықтамалық мақсаттарға арналған және осы Қызмет көрсету шарттарының мағынасына немесе түсіндірмесіне әсер етпейді.

[20.10.2021]
