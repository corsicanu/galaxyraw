[Expert RAW]-ს მომსახურების პირობები
მნიშვნელოვანია – ყურადღებით წაიკითხეთ. მოცემული მომსახურების პირობები („TOS”) არის თქვენსა და SAMSUNG ELECTRONICS CO., LTD.-ს და მის შვილობილ კომპანიებს (ერთობლივად „SAMSUNG”) შორის გაფორმებული იურიდიული ხელშეკრულება [Expert RAW]-ის და, შესაბამისად, ნებისმიერი დაკავშირებული პროგრამული უზრუნველყოფის ან დოკუმენტაციის (ერთობლივად „მომსახურება”) თაობაზე, რომლებიც მოწოდებულია SAMSUNG-ის, მისი შვილობილი კომპანიების ან მესამე მხარის მომწოდებლებისა და/ან ლიცენზიარების მიერ. ამ TOS-ის მიღებით, თქვენ ეთანხმებით, რომ დაიცვათ ეს TOS. თუ არ ეთანხმებით TOS-ს, მაშინ ნუ დააინსტალირებთ ან ნუ გამოიყენებთ სერვისს. თუ SAMSUNG შეიტანს ცვლილებებს ამ TOS-ში, SAMSUNG განაახლებს ასეთ შესწორებულ TOS-ს და გაცნობებთ ამის შესახებ მანამ, სანამ ამ TOS-ში რაიმე მატერიალური ცვლილების განხორციელება მოხდება. თქვენ ნებისმიერ დროს შეგიძლიათ შეწყვიტოთ სერვისის გამოყენება და მოახდინოთ მისი დეინსტალაცია, თუ არ ეთანხმებით ამგვარ ცვლილებებს, თუმცა მომსახურების გამოყენების გაგრძელებით ჩაითვლება, რომ თქვენ გაიგეთ და მიიღეთ ისინი.

სერვისის აღწერა
ეს სერვისი გთავაზობთ ფუნქიურ მახასიათებლებს სურათების გადასაღებად გაძლიერებულ RAW ფორმატში, ასევე როგორც მასალის ნახვას და გაზიარებას.
* გაითვალისწინეთ, რომ ამ სერვისით გადაღებული სურათები შეიძლება არ გაიხსნას სხვა მოწყობილობებზე ან სერვისებზე, რომლებსაც არ აქვთ ამ სერვისის ფუნქციონალობების მხარდაჭერა.
* გაითვალისწინეთ, რომ ამ სერვისის გამოყენების დროს შენობის შიგნით ან მიწისქვეშა გარემოებებში, სადაც GPS-ის დაჭერა არ არის კარგი, შეიძლება არასწორად მოხდეს ლოკაციის იარლიყების ჩაწერა.

1.	ლიცენზიის გადაცემა
წინამდებარე TOS-ის პირობების შესაბამისად, თქვენ გადმოგეცემათ შეზღუდული, არაექსკლუზიური და გაუქმებადი ლიცენზია სერვისის დასაინსტალირებლად, წვდომის მისაღებად და გამოსაყენებლად. სერვისი ან სერვისის მიერ მოწოდებული ფუნქციური მახასიათებლები ან განახლებები (განსაზღვრულია ქვემოთ) შესაბამისად შეიძლება ცვალებადობდეს ან იყოს შეზღუდული, წინასწარი შეტყობინებით, გარკვეული ფაქტორების გათვალისწინებით, მათ შორის, მაგრამ არა მხოლოდ ქვეყნის, მოწყობილობის, საოპერაციო სისტემის ან ქსელის ოპერატორის მიხედვით. თუ თქვენ ჯერ არ ხართ 18 და მეტი წლის ასაკის, თქვენ არ გაქვთ უფლება დადოთ წინამდებარე TOS ან გამოიყენოთ სერვისი, სანამ თქვენი მშობელი ან კანონიერი მეურვე არ გაიაზრებს და არ დაეთანხმება წინამდებარე TOS-ის წესებსა და პირობებს. თუ თქვენ ხართ მშობელი ან მეურვე, რომელიც 18 წლამდე ასაკის პირს („არასრულწლოვანი”) აძლევს სერვისის გამოყენების ნებართვას, თქვენ თანხმობას აცხადებთ შემდეგზე: (i) თვალი ადევნოთ არასრულწლოვნის მიერ სერვისის გამოყენებას; (ii) საკუთარ თავზე აიღოთ ყველა რისკი, რომელიც დაკავშირებულია არასრულწლოვნის მიერ სერვისის გამოყენებასთან; (iii) მოქმედი კანონმდებლობით დაშვებულ ფარგლებში საკუთარ თავზე აიღოთ ყოველგვარი პასუხისმგებლობა, რომელიც დაკავშირებულია არასრულწლოვნის მიერ სერვისის გამოყენებასთან; (iv) უზრუნველყოთ არასრულწლოვნის მიერ მოწოდებული ინფორმაციის სიზუსტე და სისწორე და (v) პასუხისმგებლობა აიღოთ და დაიცვათ წინამდებარე TOS არასრულწლოვნის მიერ სერვისზე წვდომასა და გამოყენებასთან დაკავშირებით. თქვენთვის აშკარად მისაღებია, Samsung-ის მხრიდან ნებისმიერი პასუხისმგებლობის უარყოფა, რაც შეიძლება დადგეს არასრულწლოვნის მიერ სერვისის გამოყენების დროს.
თქვენ პირდაპირ აღიარებთ და ეთანხმებით, რომ სერვისის გამოყენება მხოლოდ თქვენს საკუთარ რისკს წარმოადგენს და რომ არადამაკმაყოფილებელი ხარისხის, შესრულების, სიზუსტისა და ძალისხმევის მთელი რისკი თქვენზეა. სერვისის გამოყენებით, თქვენ აცნობიერებთ და ეთანხმებით, რომ Samsung არ არის პასუხისმგებელი რომელიმე მესამე მხარესთან დაკავშირებულ პროდუქტებზე და/ან სერვისებზე და არ არის პასუხისმგებელი ან ვალდებული რაიმე სახის მასალაზე, რეკლამაზე, პროდუქტზე, სერვისებზე ან სხვა მასალაზე, რომლებიც ხელმისაწვდომია ასეთი მესამე მხარის სერვისიდან.

2.	უფლებებისა და საკუთრების შენარჩუნება
წინამდებარე სერვისი მოიცავს მესამე მხარის მიერ მოწოდებულ პროგრამულ უზრუნველყოფასა და მონაცემებს. თქვენ აცნობიერებთ, რომ სერვისი წარმოადგენს Samsung-ის და მისი ლიცენზიარების საკუთრებას და დაცულია საავტორო უფლების და სხვა ინტელექტუალური საკუთრების შესახებ არსებული მოქმედი კანონებითა და შეთანხმებებით. წინამდებარე TOS და თქვენ მიერ სერვისის გამოყენება თქვენ არ გადმოგცემთ სერვისში ან მასთან დაკავშირებულ ნებისმიერ მფლობელობის ინტერესს და თქვენ გადმოგეცემათ მხოლოდ შეზღუდული, პერსონალური, არაექსკლუზიური, არაგადაცემადი ლიცენზია სერვისის გამოყენებაზე, რომელიც არის გაუქმებადი წინამდებარე TOS-ის პირობების შესაბამისად. თქვენ არ გაქვთ უფლება, გამოიყენოთ სერვისის საავტორო უფლებით დაცული მასალები ან ისეთი მასალები კვლავწარმოების მიზნით, რომელთა კვლავწარმოების უფლება ან კანონიერი ნებართვა არ გაქვთ.
3.	შეზღუდვები
გარდა იმ ფარგლებისა, როდესაც თქვენ ამის გაკეთებას გთხოვთ სავალდებულო ადგილობრივი კანონი, თქვენ არ შეგიძლიათ (i) განახორციელოთ საინჟინრო ანალიზი, დეკომპილირება, დაშლა ან სხვაგვარი მცდელობა სერვისის საწყისი კოდის ან ალგორითმის მისაღებად; (ii) შეცვალოთ ან გათიშოთ სერვისის რომელიმე ფუნქცია; (iii) შექმნათ დუბლიკატი და/ან მეორადი ნაშრომები სერვისის საფუძველზე; (iv) გააქირავოთ, ლიზინგით გასცეთ, ათხოვოთ, ქველიცენზია გასცეთ ან კომერციული ჰოსტინგით უზრუნველყოთ ამ მომსახურებით მოწოდებული სერვისები; (v) თქვენ მიერ სერვისის გამოყენებით შელახოთ ინტელექტუალური საკუთრებით დაცული ჩვენი ან რომელიმე მესამე მხარის უფლებები (ისეთ ზომამდე, როცა ასეთი გამოყენება არ არის ნებადართული წინამდებარე მომსახურების პირობებით); (vi) გამოიყენოთ სერვისი რაიმე არაკანონიერი გზით, რაიმე არაკანონიერი მიზნით, ან ამ მომსახურების პირობებთან შეუთავსებელი ფორმით, ან მოიქცეთ თაღლითურად და მავნებლურად, მაგალითად, ჰაკერული შეჭრით ან მავნებლური კოდის, მათ შორის, ვირუსების ან საზიანო მონაცემების, სერვისში ან რომელიმე ოპერაციულ სისტემაში ჩასმით; (vii) გამოიყენოთ სერვისი ისე, რომ გამოიწვიოს ჩვენი სისტემების ან უსაფრთხოების დაზიანება, გათიშვა, გადატვირთვა, გაუმართაობა ან რისკის ქვეშ დაყენება, ან სხვა მომხმარებლებთან კონფლიქტი; (viii) მოაგროვოთ ან მოიპოვოთ სერვისიდან ან ჩვენი სისტემებიდან რაიმე ინფორმაცია ან მონაცემები, ან განახორციელოთ სერვისის გამშვები რომელიმე სერვერის მიერ წამოწყებული ან მიღებული რაიმე გადაცემის გაშიფვრის მცდელობა; და (ix) გამოიყენოთ სერვისი ნებისმიერი სხვა ადამიანის შევიწროების, მუქარის ან ზიანის მიყენების მიზნით და/ან მისი პირადი ცხოვრების ხელშეუხებლობის ან პატივისცემის უფლების დარღვევისათვის.
4.	სერვისის განახლებები, ცვლილება ან დროებით შეჩერება
Samsung-მა შეიძლება ნებისმიერ დროს უზრუნველყოს ან ხელმისაწვდომი გახადოს სერვისის განახლებები ან პროგრამული განახლებები („განახლება”), მათ შორის და არა მხოლოდ, შეცდომების გამოსწორებები, სერვისის გაუმჯობესებები, ახალი თვისებები, არსებული ფუნქციების წაშლები ან სერვისის მოდიფიკაციები. ამასთან, თქვენ აღიარებთ და იღებთ, რომ Samsung არ არის ვალდებული მოგაწოდოთ განახლებები. განახლებები დარეგულირდება წინამდებარე TOS-ით, გარდა იმ შემთხვევისა, თუ წარმოდგენილია ასეთი განახლებების ცალკე წესები და პირობები, რომელ შემთხვევაშიც, განახლებები დარეგულირდება ცალკე წესებითა და პირობებით. უსაფრთხოების პროგრამული უზრუნველყოფის განახლებები ან კრიტიკული შეცდომების გამოსწორებები თუ სხვა მნიშვნელოვანი განახლებები შეიძლება ავტომატურად ჩამოიტვირთოს და დაინსტალირდეს, ასეთი განახლებების დროულად მიღების მნიშვნელობის გათვალისწინებით, თქვენი და სხვა მომხმარებლების დაცვის მიზნით.
მოქმედი კანონმდებლობით დაშვებულ ფარგლებში, Samsung აშკარად იტოვებს უფლებას შეცვალოს, შეაჩეროს, წაშალოს, შეზღუდოს გამოყენება ან გააუქმოს წვდომა სერვისზე ან მის რომელიმე ნაწილზე, მხოლოდ წინასწარი შეტყობინებით. 
5.	მესამე მხარის სერვისები და მასალა 
სერვისის საშუალებით თქვენთვის შესაძლოა ხელმისაწვდომი გახდეს მესამე მხარის სერვისები და/ან მასალა. კანონით დაშვებულ ფარგლებში, Samsung უარს აცხადებს ნებისმიერ გარანტიაზე, პირობასა და განცხადებაზე მესამე მხარის სერვისებთან ან მასალასთან დაკავშირებით, ნებისმიერი ასპექტში, მათ შორის და არა მარტო ხარისხთან, სიზუსტესთან, ეფექტურობასთან, ვირუსების არარსებობასთან, მესამე მხარის უფლებების დაურღვევლობასთან და რომელიმე მოქმედ კანონმდებლობასთან და რეგულაციებთან შესაბამისობასთან დაკავშირებით. მესამე მხარის სერვისების და მასალის გამოყენება შეიძლება დარეგულირდეს ამ მესამე მხარის პროვაიდერის გამოყენების პირობებით, სალიცენზიო ხელშეკრულებით, კონფიდენციალურობის დებულებით და სხვა ამგვარი შეთანხმებით. სერვისზე შეიძლება ვრცელდებოდეს ღია წყაროს ლიცენზიები, სადაც ღია წყაროს ლიცენზიების პირობებს შეიძლება უპირატესი ძალა ჰქონდეს წინამდებარე TOS-თან შედარებით სერვისის შესაბამისი ნაწილის მიმართ.
6.	მონაცემთა შეგროვება და გამოყენება
Samsung-მა და/ან Samsung-ის მინდობილმა მხარეებმა შეიძლება შეაგროვონ და გამოიყენონ ინფორმაცია, რომელიც საჭიროა სერვისის და განახლებების უზრუნველსაყოფად, ისევე როგორც სერვისის გასაუმჯობესებლად. ყველა შემთხვევაში, თქვენი ინფორმაცია დამუშავდება მოქმედი კანონის და Samsung-ის გლობალური კონფიდენციალურობის დებულების შესაბამისად, რომლის ნახვა შეგიძლიათ ვებგვერდზე: http://account.samsung.com/membership/pp.
7.	მონაცემებზე წვდომა 
სერვისის ზოგიერთი ფუნქციისთვის შესაძლოა საჭირო იყოს, რომ თქვენ მობილურ მოწყობილობას ჰქონდეს ინტერნეტზე წვდომა და შესაძლოა დაექვემდებაროს თქვენი ქსელის ან ინტერნეტის პროვაიდერის მიერ დაწესებულ შეზღუდვებს. შესაძლოა, სერვისს დასჭირდეს წვდომა თქვენი მონაცემების ქსელის მეშვეობით, რამაც შესაძლოა გამოიწვიოს დამატებითი ხარჯები, თქვენი გადახდის გეგმიდან გამომდინარე. გარდა ამისა, სერვისის ზოგიერთი ფუნქციის მუშაობაზე შეიძლება გავლენა მოახდინოს თქვენი მოწყობილობის აპარატურული უზრუნველყოფის თავსებადობამ და ფუნქციონირებამ ან მონაცემებზე წვდომამ. თქვენ პირდაპირ აღიარებთ და ეთანხმებით, რომ Samsung არ არის პასუხისმგებელი მონაცემთა ქსელის ხელმისაწვდომობაზე და ოპერატიულობაზე ან/და მონაცემებზე წვდომაზე.

8.	კანონთან შესაბამისობა
თქვენ აცნობიერებთ და ეთანხმებით, რომ დაიცავთ ნებისმიერ და ყველა შესაბამის მოქმედ კანონს და რეგულაციას ჩვენი სერვისის გამოყენების დროს, მათ შორის, შეუზღუდავად, ექსპორტის შეზღუდვასთან დაკავშირებულ ყველა მოქმედ კანონსა და რეგულაციას. 
9.	შეწყვეტა
წინამდებარე TOS ძალაშია მოქმედების შეწყვეტამდე. შეგიძლიათ შეწყვიტოთ წინამდებარე TOS ნებისმიერ დროს თქვენ მიერ სერვისის გამოყენების შეწყვეტის და დეინსტალაციის გზით, წაშლით და, თუ შესაძლებელია Samsung-ის მიერ უზრუნველყოფილი ყველა შესაბამისი პროგრამული უზრუნველყოფის, დოკუმენტაციისა და სხვა მასალების, მათ შორის შესაბამისი დამარქაფებული ასლების დაბრუნებით. თქვენ მიერ წინამდებარე TOS-ის შეუსრულებლობის შემთხვევაში, წინამდებარე TOS-ით განსაზღვრული თქვენი უფლებები ავტომატურად შეწყდება Samsung-ის მხრიდან შეტყობინების გარეშე. წინამდებარე TOS-ის შეწყვეტისთანავე (ან Samsung-ის მიერ TOS-ის შეწყვეტის შემთხვევაში, დაუყოვნებლივ, როგორც კი ცნობილი გახდება ასეთი შეწყვეტის შესახებ) დაუყოვნებლივ უნდა შეწყვიტოთ სერვისის ყოველგვარი გამოყენება. დაზუსტების მიზნით, Samsung-ს შეუძლია შეწყვიტოს წინამდებარე TOS და სერვისი თქვენთვის ოცდაათი (30) დღით ადრე წინასწარი შეტყობინების გამოგზავნით (მაგ., სერვისის ვებგვერდი, აპლიკაციაში pop-up ფანჯარაში, ელ. ელფოსტით და ა.შ.).
10.	გარანტიის უარყოფა
მოქმედი კანონით მაქსიმალურად დაშვებულ ფარგლებში სერვისი უზრუნველყოფილია „როგორც არის” და „როგორც ხელმისაწვდომია” პრინციპის საფუძველზე, SAMSUNG-ის მხრიდან ყოველგვარი გარანტიის ან კონტრაქტით გათვალისწინებული, პირდაპირი თუ ნაგულისხმები, პირობების გარეშე. მოქმედი კანონით მაქსიმალურად დაშვებულ ფარგლებში, SAMSUNG უარყოფს ყველანაირ პირდაპირ, ნაგულისხმევ და კანონით გათვალისწინებულ გარანტიას და სხვა პირობას, მათ შორის, მაგრამ არამხოლოდ გაყიდვისთვის ვარგისიანობის, საკმარისი ხარისხის, კონკრეტული მიზნით გამოყენებისთვის ვარგისიანობის, საიმედოობის და ხელმისაწვდომობის, სიზუსტის, ვირუსების არარსებობის, თავისუფალ გამოყენებაზე, მესამე მხარის უფლებების და სხვა უფლებების დაურღვევლობის გარანტიას და პირობას. ზოგიერთ იურისდიქციაში არ არის დაშვებული გამონაკლისები ან შეზღუდვები ნაგულისხმევი გარანტიების მხრივ, ამიტომ ზემოთ მითითებული გამონაკლისები და შეზღუდვები შეიძლება თქვენზე არ ვრცელდებოდეს. თქვენ მიერ SAMSUNG-ისგან ან მისი შვილობილი კომპანიებისგან მიღებული არცერთი რჩევა ან ინფორმაცია, ზეპირი თუ წერილობითი, არ შეცვლის SAMSUNG-ის მიერ პასუხისმგებლობის უარყოფას სერვისთან დაკავშირებით და არავითარი ფორმით არ წარმოქმნის რაიმე სახის გარანტიას SAMSUNG-ის მხრიდან. 
წინა პასუხისმგებლობის უარყოფის შეზღუდვის გარეშე და მოქმედი კანონმდებლობით დაშვებულ მაქსიმალურ ფარგლებში, SAMSUNG არ წარმოადგენს, ან არ იძლევა გარანტიას, რომ ჩვენი სერვისი ან მასალა ამასთანავე (i) ხელმისაწვდომი იქნება უწყვეტად, დროულად, დაცულად ან უშეცდომოდ; (ii) ყოველთვის იქნება ხელმისაწვდომი და თავისუფალი ყველა საზიანო კომპონენტის ან შეცდომისგან; (iii) იქნება უსაფრთხო ან დაცული (თქვენთვის მოწოდებული მასალის ან თქვენგან მიღებული ინფორმაციის ჩათვლით) არაავტორიზებული წვდომისგან; ან (iv) იქნება ზუსტი, დასრულებული ან საიმედო და რომ სერვისის ხარისხი იქნება თქვენთვის დამაკმაყოფილებელი და რომ მოხდება შეცდომების გამოსწორება.

11.	პასუხისმგებლობის შეზღუდვა
11.1 SAMSUNG და თქვენ არ ზღუდავთ და არ გამორიცხავთ პასუხისმგებლობას ნებისმიერი ტიპის ზარალსა და ზიანზე, რომლისთვისაც პასუხისმგებლობის შეზღუდვა ან გამორიცხვა შეუძლებელია მოქმედი კანონმდებლობის შესაბამისად, იმ ფარგლებში, რამდენადაც მოქმედი კანონმდებლობა კრძალავს ასეთ გამორიცხვას ან შეზღუდვას, ან იმ ფარგლებში, რამდენადაც კომპეტენტური იურისდიქციის სასამართლო გადაწყვეტს, რომ ასეთ გამორიცხვას ან შეზღუდვას ძალა არ აქვს მოქმედი კანონმდებლობის შესაბამისად. 
11.2 მოქმედი კანონით დაშვებულ მაქსიმალურ ფარგლებში, SAMSUNG არ არის პასუხისმგებელი ზარალზე, ზიანზე ან მას არ ეკისრება პასუხისმგებლობა კონტრაქტის შესაბამისად (დაუდევრობის ჩათვლით), მესამე მხარის ვალდებულებების შესახებ კანონების („კანონდარღვევასა” და დაუდევრობასთან დაკავშირებული სარჩელის ჩათვლით), სამართლებრივი ვალდებულების ან სხვა სამართლებრივ საფუძველზე იმ შემთხვევაშიც კი, თუ SAMSUNG-ს კონკრეტულად ეცნობა ასეთი ზარალის რისკის შესახებ, (i) თუ ზარალი არის არაპირდაპირი, შემთხვევითი, განსაკუთრებული, შედეგობრივი ან შედგება სადამსჯელო ან საჯარიმო ზარალისგან ან (ii) ნებისმიერი მოგების დაკარგვაზე, ბიზნესის დაკარგვაზე, შესაძლებლობის დაკარგვაზე ან მონაცემების დაკარგვაზე, ან (iii) დაკავშირებულია შეცდომებთან, გამოტოვებებთან ან წყვეტებთან, კომპიუტერულ ვირუსებთან, კავშირთან ან კავშირის პრობლემებთან, ან ქსელის ხარჯებთან. 
11.3 მოქმედი კანონმდებლობით დაშვებულ მაქსიმალურ ფარგლებში, SAMSUNG-ის მთლიანი ფინანსური ვალდებულება თქვენ წინაშე, რაც გამომდინარეობს წინამდებარე TOS-ისგან ან მასთან დაკავშირებით, სერვისისგან ან მასთან დაკავშირებული საკითხებისგან, არ უნდა აღემატებოდეს იმ თანხას, რაც თქვენ გადაუხადეთ SAMSUNG-ს ან SAMSUNG-ის შვილობილ კომპანიას კონკრეტულად ამ სერვისისთვის. 

11.4 თქვენ აცნობიერებთ, რომ მე-10 და მე-11 მუხლებში ზემოთ მოყვანილი დებულებები გონივრულია სერვისების უპირატესობებიდან გამომდინარე და თქვენ იღებთ ასეთ რისკს და/ან შესაბამისად იზღვევთ თავს. 
11.5 მნიშვნელოვანია, რომ თქვენ მოახდინოთ თქვენი მონაცემების დამარქაფება თქვენს მოწყობილობაში სერვისების გამოყენებამდე, ნებისმიერი მონაცემის დაკარგვის თავიდან ასაცილებლად. თქვენ პირდაპირ აღიარებთ და იღებთ, რომ SAMSUNG არ არის პასუხისმგებელი სერვისის გამოყენების შედეგად მონაცემების რაიმე სახის დაკარგვაზე.
12.	ზარალის ანაზღაურება
ქვემოთ მოყვანილი ტექსტი ვრცელდება მხოლოდ იმ შემთხვევაში, თუ თქვენ სარგებლობთ სერვისით თქვენი ბიზნესის, კომერციული ან პროფესიული საქმიანობის დროს: თქვენ თანახმა ხართ გააუსაფრთხოოთ, დაიცვათ და თავიდან აარიდოთ SAMSUNG-ს, მის კონტრაქტორებს, თანამშრომლებს და აგენტებს ნებისმიერი პრეტენზია, ზარალი, ზიანი და/ან პასუხისმგებლობა (იურიდიული მომსახურების საფასურის და ხარჯების ჩათვლით), რომლებიც წარმოიქმნება თქვენ მიერ სერვისის უკანონო გამოყენებასთან დაკავშირებით, თქვენ მიერ რომელიმე მესამე მხარის უფლებების ან წინამდებარე TOS-ის პირობების ნებისმიერი დარღვევის შედეგად.
13.	მოქმედი კანონი
წინამდებარე TOS-ის პირობები რეგულირდება იმ იურისდიქციის კანონმდებლობით, სადაც ცხოვრობთ, კოლიზიური სამართლის დებულებების მიუხედავად. გამორიცხულია საქონლის საერთაშორისო გაყიდვების კონტრაქტების შესახებ გაერთიანებული ერების ორგანიზაციის კონვენციის გამოყენება წინამდებარე TOS-ის პირობებთან მიმართებაში. 
14.	დავის გადაჭრა 
თუ თქვენ ხართ მომხმარებელი (და თუ ეს ტერმინი სხვანაირად არ არის განსაზღვრული თქვენი ადგილობრივი კანონის შესაბამისად, ეს ნიშნავს, რომ „სერვისი არ გამოიყენება როგორც ბიზნესის, ვაჭრობის ან პროფესიის ნაწილი”), მაშინ იმ ტერიტორიის სასამართლოს, სადაც თქვენ ცხოვრობთ, აქვს არაექსკლუზიური იურისდიქცია, განიხილოს და მიიღოს გადაწყვეტილება ნებისმიერი დავის, უთანხმოების ან განსხვავების შემთხვევაში, რომელიც დაკავშირებულია წინამდებარე TOS-თან ან სერვისთან. თუ არ ხართ მომხმარებელი, თუ TOS-ის პირობებთან ან თქვენ მიერ სერვისის გამოყენებასთან დაკავშირებით წარმოიქმნება დავა, უთანხმოება ან განსხვავება, რომელიც არ გადაწყდება მეგობრული გზით, დავა დაექვემდებარება განხილვას საარბიტრაჟო სასამართლოს მიერ მოპასუხის ქვეყანაში საერთაშორისო სავაჭრო პალატის არბიტრაჟის წესების შესაბამისად. ზემოთქმულის მიუხედავად, Samsung-მა შეიძლება მოითხოვოს უზრუნველყოფის ზომები (ან სასწრაფო იურიდიული დახმარების ექვივალენტური ტიპი) კომპეტენტური იურისდიქციის ნებისმიერ სასამართლოში. საარბიტრაჟო განხილვა უნდა წარიმართოს ინგლისურ ენაზე.
15.	პრეტენზიები
თუ წინამდებარე TOS-თან დაკავშირებით გსურთ საჩივრის შეტანა, მოგვმართეთ შემდეგ მისამართზე:
https://www.samsung.com/global/galaxy/apps/samsung-members/
16.	მთლიანი ხელშეკრულება
წინამდებარე TOS წარმოადგენს მთლიან ხელშეკრულებას თქვენსა და Samsung-ს შორის სერვისთან დაკავშირებით და იგი ჩაანაცვლებს ყველა წინა ან არსებულ ზეპირ თუ წერილობით კომუნიკაციებს, შემოთავაზებებს და განმარტებებს სერვისთან ან ნებისმიერ სხვა საკითხთან დაკავშირებით, რომელსაც მოიცავს წინამდებარე TOS. თუ წინამდებარე TOS-ის რომელიმე დებულება ძალადაკარგული, ბათილი, შეუსრულებადი ან უკანონო გახდება, დანარჩენი დებულებები სრულ ძალაში დარჩება.
17.	არავითარი უარყოფა
ნებისმიერ დროს Samsung-ის მიერ წინამდებარე TOS-ის რომელიმე დებულების შეუსრულებლობა ან ნებისმიერ დროს Samsung-ის მიერ წინამდებარე TOS-ის რომელიმე დებულების თქვენ მიერ შესრულების მოთხოვნის შეუსრულებლობა არავითარ შემთხვევაში არ უნდა განიმარტოს, როგორც ამგვარი დებულებების ამჟამინდელი ან სამომავლო უარყოფის საბაბი და არავითარ შემთხვევაში არ უნდა მოახდინოს გავლენა Samsung-ის მიერ შემდგომში ამგვარი დებულებების შესრულების უფლებაზე. Samsung-ის მიერ წინამდებარე TOS-ის რომელიმე დებულების, პირობის ან მოთხოვნის აშკარა უარყოფა არ გულისხმობს მომავლში ასეთი დებულების, პირობის ან მოთხოვნის დაცვის ვალდებულებაზე უარის თქმას.
18.	იურიდიული ძალის შენარჩუნება
წინამდებარე TOS-ის მე-2, მე-10, მე-11 და მე-12 თავებში მოცემული და ნებისმიერი სხვა დებულება, რომელიც თავისი შინაარსიდან გამომდინარე უნდა რჩებოდეს ქმედითად, უნდა დარჩეს ძალაში წინამდებარე TOS-ის ვადის ამოწურვის ან ნაადრევი შეწყვეტის შემდეგაც და დარჩება ძალაში და ექნება სავალდებულო ძალა.
19.	სათაურები
წინამდებარე TOS-ში მოცემული სათაურები მხოლოდ საცნობარო მიზნებისთვისაა და გავლენა არ უნდა მოახდინოს წინამდებარე TOS-ის მნიშვნელობასა და ინტერპრეტაციაზე.

[20/10/2021]
