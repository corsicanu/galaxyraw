[Expert RAW] ΟΡΟΙ ΠΑΡΟΧΗΣ ΥΠΗΡΕΣΙΑΣ
ΣΗΜΑΝΤΙΚΟ ΠΕΡΙΕΧΟΜΕΝΟ. ΔΙΑΒΑΣΤΕ ΤΟ ΠΡΟΣΕΚΤΙΚΑ. ΟΙ ΠΑΡΟΝΤΕΣ ΟΡΟΙ ΠΑΡΟΧΗΣ ΥΠΗΡΕΣΙΑΣ («ΟΠΥ») ΑΠΟΤΕΛΟΥΝ ΜΙΑ ΝΟΜΙΜΗ ΣΥΜΒΑΣΗ ΑΝΑΜΕΣΑ ΣΕ ΕΣΑΣ, ΤΗ SAMSUNG ELECTRONICS CO., LTD. ΚΑΙ ΤΙΣ ΣΥΝΔΕΔΕΜΕΝΕΣ ΕΤΑΙΡΕΙΕΣ ΤΗΣ (ΣΥΛΛΗΒΔΗΝ, «SAMSUNG») ΓΙΑ ΤΗΝ [Expert RAW] ΚΑΙ ΚΑΘΕ ΣΧΕΤΙΚΟ ΛΟΓΙΣΜΙΚΟ Ή ΕΓΓΡΑΦΑ ΑΥΤΗΣ (ΣΥΛΛΗΒΔΗΝ, «ΥΠΗΡΕΣΙΑ»), ΠΟΥ ΠΑΡΕΧΟΝΤΑΙ ΑΠΟ ΤΗ SAMSUNG, ΤΙΣ ΣΥΝΔΕΔΕΜΕΝΕΣ ΕΤΑΙΡΕΙΕΣ Ή ΤΡΙΤΟΥΣ ΠΡΟΜΗΘΕΥΤΕΣ/ΔΙΚΑΙΟΠΑΡΟΧΟΥΣ ΤΗΣ. ΑΠΟΔΕΧΟΜΕΝΟΣ/-Η ΤΟΥΣ ΠΑΡΟΝΤΕΣ ΟΠΥ, ΣΥΜΦΩΝΕΙΤΕ ΟΤΙ ΔΕΣΜΕΥΕΣΤΕ ΑΠΟ ΑΥΤΟΥΣ. ΕΑΝ ΔΕΝ ΣΥΜΦΩΝΕΙΤΕ ΜΕ ΤΟΥΣ ΠΑΡΟΝΤΕΣ ΟΠΥ, ΜΗΝ ΕΓΚΑΤΑΣΤΗΣΕΤΕ KAI MHN ΚΑΝΕΤΕ ΧΡΗΣΗ ΤΗΣ ΥΠΗΡΕΣΙΑΣ. ΕΑΝ Η SAMSUNG ΠΡΑΓΜΑΤΟΠΟΙΗΣΕΙ ΑΛΛΑΓΕΣ ΣΤΟΥΣ ΠΑΡΟΝΤΕΣ ΟΠΥ, ΘΑ ΕΝΗΜΕΡΩΣΕΙ ΤΟΥΣ ΑΝΑΘΕΩΡΗΜΕΝΟΥΣ ΟΠΥ ΚΑΙ ΘΑ ΣΑΣ ΕΙΔΟΠΟΙΗΣΕΙ ΠΡΙΝ ΑΠΟ ΤΗΝ ΠΡΑΓΜΑΤΟΠΟΙΗΣΗ ΟΥΣΙΑΣΤΙΚΩΝ ΤΡΟΠΟΠΟΙΗΣΕΩΝ ΣΕ ΑΥΤΟΥΣ. ΜΠΟΡΕΙΤΕ ΑΝΑ ΠΑΣΑ ΣΤΙΓΜΗ ΝΑ ΔΙΑΚΟΨΕΤΕ ΤΗ ΧΡΗΣΗ ΤΗΣ ΥΠΗΡΕΣΙΑΣ ΚΑΙ ΝΑ ΤΗΝ ΑΠΕΓΚΑΤΑΣΤΗΣΕΤΕ, ΕΑΝ ΔΕΝ ΣΥΜΦΩΝΕΙΤΕ ΜΕ ΤΙΣ ΕΝ ΛΟΓΩ ΤΡΟΠΟΠΟΙΗΣΕΙΣ, ΑΛΛΑ ΕΑΝ ΣΥΝΕΧΙΣΕΤΕ ΝΑ ΧΡΗΣΙΜΟΠΟΙΕΙΤΕ ΤΗΝ ΥΠΗΡΕΣΙΑ, ΘΑ ΣΥΝΑΧΘΕΙ ΟΤΙ ΤΙΣ ΕΧΕΤΕ ΚΑΤΑΝΟΗΣΕΙ ΚΑΙ ΑΠΟΔΕΧΘΕΙ.

ΠΕΡΙΓΡΑΦΗ ΥΠΗΡΕΣΙΑΣ
Η παρούσα υπηρεσία παρέχει λειτουργίες για τη λήψη φωτογραφιών σε βελτιωμένη μορφή RAW, καθώς και για την προβολή και την κοινοποίηση περιεχομένου.
* Έχετε υπόψη ότι οι φωτογραφίες που λαμβάνονται με την παρούσα υπηρεσία ενδέχεται να μην ανοίγουν σε άλλες συσκευές ή υπηρεσίες που δεν υποστηρίζουν τις λειτουργίες της παρούσας υπηρεσίας.
* Έχετε υπόψη ότι, κατά τη χρήση της παρούσας υπηρεσίας σε εσωτερικούς ή υπόγειους χώρους όπου δεν υπάρχει καλό σήμα GPS, οι ετικέτες τοποθεσίας ενδέχεται να καταγραφούν λανθασμένα.

1.	Παραχώρηση άδειας χρήσης
Σύμφωνα με τους ΟΠΥ, σας παραχωρείται μια περιορισμένη, μη αποκλειστική και ανακλητή άδεια για εγκατάσταση, πρόσβαση και χρήση της υπηρεσίας. Οι υπηρεσίες και οι δυνατότητες που παρέχονται από την υπηρεσία ή την ενημέρωση αυτής (ορίζεται παρακάτω) ενδέχεται να ποικίλλουν ή να είναι περιορισμένες, κατόπιν προηγούμενης ειδοποίησης, ανάλογα με ορισμένους παράγοντες, όπως π.χ. η χώρα, η συσκευή, το λειτουργικό σύστημα ή η εταιρεία κινητής τηλεφωνίας. Εάν δεν είστε τουλάχιστον 18 ετών, απαγορεύεται να αποδεχθείτε τους ΟΠΥ ή να χρησιμοποιήσετε την υπηρεσία, εκτός εάν ο γονέας ή ο κηδεμόνας σας κατανοήσει και συμφωνήσει με αυτούς. Εάν είστε γονέας ή κηδεμόνας που επιτρέπει σε άτομο κάτω των 18 ετών («ανήλικο») να χρησιμοποιεί την υπηρεσία, συμφωνείτε (i) να εποπτεύετε τη χρήση της υπηρεσίας από τον ανήλικο, (ii) να αναλάβετε όλους τους κινδύνους που σχετίζονται με τη χρήση της υπηρεσίας από τον ανήλικο, (iii) στο μέτρο που επιτρέπεται από την ισχύουσα νομοθεσία, να αναλάβετε οποιαδήποτε ευθύνη προκύπτει από τη χρήση της υπηρεσίας από τον ανήλικο, (iv) να διασφαλίσετε την ακρίβεια και την αλήθεια όλων των πληροφοριών που υποβάλλονται από τον ανήλικο και (v) να αναλάβετε την ευθύνη και να δεσμευτείτε από τους ΟΠΥ σχετικά με την πρόσβαση και τη χρήση της υπηρεσίας από τον ανήλικο. Αποδέχεστε ρητά ότι η Samsung αποποιείται οποιαδήποτε ευθύνη προκύπτει από τη χρήση της υπηρεσίας από τον ανήλικο.
Αποδέχεστε και συμφωνείτε ρητώς ότι η χρήση της υπηρεσίας γίνεται αποκλειστικά με δική σας ευθύνη και ότι ολόκληρη η ευθύνη για τυχόν μη ικανοποιητική ποιότητα, απόδοση, ακρίβεια και προσπάθεια είναι δική σας. Χρησιμοποιώντας την υπηρεσία, αποδέχεστε και συμφωνείτε ότι η Samsung δεν ευθύνεται για κανένα σχετικό προϊόν ή υπηρεσία τρίτου, ούτε για το περιεχόμενο, τις διαφημίσεις, τα προϊόντα, τις υπηρεσίες ή άλλο υλικό που περιέχεται ή διατίθεται μέσω της εν λόγω υπηρεσίας τρίτου.

2.	Επιφύλαξη δικαιωμάτων και κυριότητας
Η παρούσα υπηρεσία περιλαμβάνει λογισμικό και δεδομένα που παρέχονται από τρίτο. Αποδέχεστε ότι η υπηρεσία ανήκει αποκλειστικά στη Samsung και τους δικαιοπαρόχους της, και προστατεύεται από την ισχύουσα νομοθεσία περί πνευματικής ιδιοκτησίας και άλλους νόμους και συνθήκες περί διανοητικής ιδιοκτησίας. Οι ΟΠΥ και η χρήση της υπηρεσίας από εσάς δεν σας παραχωρούν κανένα ιδιοκτησιακό συμφέρον επί της υπηρεσίας. Σας παραχωρείται μόνο μια περιορισμένη, προσωπική, μη αποκλειστική και μη μεταβιβάσιμη άδεια χρήσης που είναι ανακλητή σύμφωνα με τους ΟΠΥ. Δεν μπορείτε να χρησιμοποιήσετε την υπηρεσία για την αναπαραγωγή υλικού με πνευματικά δικαιώματα ή υλικού για την αναπαραγωγή του οποίου δεν έχετε δικαίωμα ή νομική έγκριση.
3.	Περιορισμοί
Εκτός από το μέτρο στο οποίο σας το επιτρέπει η τοπική νομοθεσία, απαγορεύεται (i) να προβείτε σε αποσυμπίληση, απομεταγλώττιση ή αποσυναρμολόγηση του πηγαίου κώδικα του λογισμικού ή άλλη απόπειρα αποκάλυψης του πηγαίου κώδικα ή των αλγορίθμων της υπηρεσίας, (ii) να τροποποιήσετε ή να απενεργοποιήσετε οποιαδήποτε δυνατότητα της υπηρεσίας, (iii) να αντιγράψετε και/ή να δημιουργήσετε παράγωγα έργα βασισμένα στην υπηρεσία, (iv) να διαθέσετε μέσω ενοικίασης, χρηματοδοτικής μίσθωσης, δανεισμού, περαιτέρω αδειοδότησης ή παροχής εμπορικές υπηρεσίες φιλοξενίας με την υπηρεσία, (v) να παραβιάσετε δικαιώματα διανοητικής ιδιοκτησίας δικά μας ή τρίτου σε σχέση με τη χρήση της υπηρεσίας από εσάς (στο μέτρο που αυτή η χρήση δεν παραχωρείται με άδεια από τους ΟΠΥ), (vi) να χρησιμοποιήσετε την υπηρεσία με παράνομο τρόπο, για παράνομους σκοπούς ή με τρόπο ασυνεπή προς τους ΟΠΥ, ούτε να ενεργήσετε απατηλά ή κακόβουλα, π.χ. πραγματοποιώντας ηλεκτρονική πειρατεία ή εισάγοντας κακόβουλο κώδικα, όπως ιούς ή επιβλαβή δεδομένα, στην υπηρεσία ή οποιοδήποτε λειτουργικό σύστημα, (vii) να χρησιμοποιήσετε την υπηρεσία με τρόπο που θα μπορούσε να βλάψει, να απενεργοποιήσει, να επιβαρύνει, να παρεμποδίσει ή να θέσει σε κίνδυνο τα συστήματά μας ή την ασφάλεια ή να εμποδίσει άλλους χρήστες, (viii) να συλλέξετε ή εξασφαλίσετε πληροφορίες ή δεδομένα από την υπηρεσία ή τα συστήματά μας, ή να αποπειραθείτε να αποκρυπτογραφήσετε αποστολές προς ή από τους διακομιστές στους οποίους εκτελείται η υπηρεσία και (ix) να χρησιμοποιήσετε την υπηρεσία για να παρενοχλήσετε, να απειλήσετε ή να βλάψετε οποιοδήποτε πρόσωπο και/ή για να παραβιάσετε το απόρρητο ή την τιμή του.
4.	Ενημέρωση, αλλαγή ή αναστολή της υπηρεσίας
Η Samsung μπορεί ανά πάσα στιγμή να παράσχει ή να καταστήσει διαθέσιμες ενημερώσεις ή αναβαθμίσεις της υπηρεσίας («ενημερώσεις»), όπως π.χ. διορθώσεις μικροσφαλμάτων, βελτιώσεις της υπηρεσίας, νέα χαρακτηριστικά, διαγραφή υπαρχουσών λειτουργιών ή τροποποίηση της υπηρεσίας. Ωστόσο, αναγνωρίζετε και αποδέχεστε ότι η Samsung δεν υποχρεούται να σας παρέχει ενημερώσεις. Οι ενημερώσεις θα διέπονται από τους παρόντες ΟΠΥ, εκτός εάν συνοδεύονται από ξεχωριστούς όρους και προϋποθέσεις. Στην περίπτωση αυτή, οι ενημερώσεις θα διέπονται από αυτούς τους όρους και προϋποθέσεις. Η λήψη και η εγκατάσταση ενημερώσεων για το λογισμικό ασφαλείας ή για διορθώσεις σοβαρών σφαλμάτων ή άλλων σημαντικών ενημερώσεων ενδέχεται να πραγματοποιούνται αυτόματα, δεδομένης της ιδιαίτερα μεγάλης σημασίας της έγκαιρης λήψης τέτοιου είδους ενημερώσεων για τη δική σας προστασία και την προστασία άλλων χρηστών.
Στο μέτρο που επιτρέπεται από την ισχύουσα νομοθεσία, η Samsung διατηρεί ρητώς το δικαίωμα να αλλάξει, να αναστείλει, να καταργήσει και να περιορίσει τη χρήση της υπηρεσίας ή να απενεργοποιήσει την πρόσβαση σε αυτή ή οποιοδήποτε τμήμα της, μόνο κατόπιν ειδοποίησης. 
5.	Υπηρεσίες και περιεχόμενο τρίτου
Ενδέχεται να καταστούν διαθέσιμα σε εσάς μέσω της υπηρεσίας και υπηρεσίες και/ή περιεχόμενο τρίτου. Στο μέτρο που επιτρέπεται από τη νομοθεσία, η Samsung αποποιείται οποιαδήποτε εγγύηση, προϋπόθεση ή δέσμευση αναφορικά με υπηρεσίες ή περιεχόμενο τρίτου, κατ’ οποιαδήποτε έννοια, όπως π.χ. σχετικά με την ποιότητα, την ακρίβεια, την αποτελεσματικότητα, την απουσία ιών, τη μη καταπάτηση δικαιωμάτων τρίτου και τη συμμόρφωση με ισχύοντες νόμους ή κανονισμούς. Η χρήση υπηρεσιών και περιεχομένου τρίτου ενδέχεται να διέπεται από τους όρους χρήσης, τη σύμβαση παραχώρησης άδειας χρήσης, την πολιτική απορρήτου ή άλλη αντίστοιχη σύμβαση του εν λόγω τρίτου παρόχου. Η υπηρεσία ενδέχεται να υπόκειται σε άδειες ανοιχτού κώδικα. Σε αυτή την περίπτωση, οι άδειες ανοιχτού κώδικα ενδέχεται να υπερισχύουν των παρόντων ΟΠΥ αναφορικά με το αντίστοιχο τμήμα της υπηρεσίας.
6.	Συλλογή και χρήση δεδομένων
Η Samsung και/ή οι τρίτοι που έχουν επιλεγεί από τη Samsung, ενδέχεται να συλλέξουν και να χρησιμοποιήσουν δεδομένα απαραίτητα για την παροχή της υπηρεσίας και των ενημερώσεων, καθώς και για τη βελτίωση ή την ενίσχυση της υπηρεσίας. Η επεξεργασία των πληροφοριών σας θα πραγματοποιείται πάντοτε σύμφωνα με την ισχύουσα νομοθεσία και την παγκόσμια Πολιτική Απορρήτου της Samsung, η οποία είναι διαθέσιμη στη διεύθυνση http://account.samsung.com/membership/pp.
7.	Πρόσβαση σε δεδομένα
Ορισμένες δυνατότητες της υπηρεσίας ενδέχεται να απαιτούν πρόσβαση της φορητής συσκευής σας στο Διαδίκτυο και να υπόκεινται σε περιορισμούς που επιβάλλονται από τον πάροχο δικτύου ή Διαδικτύου. Η υπηρεσία ενδέχεται να απαιτεί πρόσβαση μέσω του δικτύου δεδομένων σας, γεγονός που μπορεί να επιφέρει πρόσθετες χρεώσεις, ανάλογα με το πρόγραμμα χρεώσεών σας. Επίσης, η χρήση ορισμένων λειτουργιών της υπηρεσίας από εσάς ενδέχεται να επηρεάζεται από την καταλληλότητα και την απόδοση της ίδιας της συσκευής σας ή από την πρόσβασή σας σε δεδομένα. Αναγνωρίζετε και αποδέχεστε ρητώς ότι η Samsung δεν φέρει ευθύνη για τη διαθεσιμότητα και την ταχύτητα του δικτύου δεδομένων και/ή της πρόσβασης σε δεδομένα.

8.	Συμμόρφωση με τη νομοθεσία
Αναγνωρίζετε και συμφωνείτε ότι θα συμμορφώνεστε με κάθε ισχύοντα νόμο και κανονισμό κατά τη χρήση της υπηρεσίας, όπως π.χ. με όλους τους νόμους και κανονισμούς περί περιορισμού εξαγωγής. 
9.	Λήξη ισχύος
Οι ΟΠΥ ισχύουν μέχρι τη λήξη τους. Μπορείτε ανά πάσα στιγμή να καταγγείλετε τους ΟΠΥ διακόπτοντας τη χρήση της υπηρεσίας και απεγκαθιστώντας, διαγράφοντας και, κατά περίπτωση, επιστρέφοντας όλο το σχετικό λογισμικό, έγγραφα και άλλο υλικό που παρέχει η Samsung, συμπεριλαμβανομένων τυχόν αντιγράφων ασφαλείας. Εάν δεν συμμορφωθείτε με τους παρόντες ΟΠΥ, τα δικαιώματά σας που βασίζονται σε αυτούς παύουν να ισχύουν αυτόματα και χωρίς ειδοποίηση από τη Samsung. Αφού καταγγείλετε τους ΟΠΥ (ή, εάν τους καταγγείλει η Samsung, αμέσως μόλις λάβετε γνώση της καταγγελίας), οφείλετε να διακόψετε αμέσως κάθε χρήση της υπηρεσίας. Για λόγους σαφήνειας, η Samsung ενδέχεται να καταγγείλει τους ΟΠΥ και να διακόψει την υπηρεσία κατόπιν ειδοποίησης τριάντα (30) ημέρες πριν (π.χ. μέσω ιστότοπου της υπηρεσίας, αναδυόμενου μηνύματος στην εφαρμογή, email κ.λπ).
10.	Αποποίηση εγγύησης
ΣΤΟ ΜΕΤΡΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η ΥΠΗΡΕΣΙΑ ΠΑΡΕΧΕΤΑΙ ΩΣ ΕΧΕΙ ΚΑΙ ΒΑΣΕΙ ΔΙΑΘΕΣΙΜΟΤΗΤΑΣ, ΧΩΡΙΣ ΕΓΓΥΗΣΕΙΣ Ή ΣΥΜΒΑΤΙΚΟΥΣ ΟΡΟΥΣ ΟΠΟΙΟΥΔΗΠΟΤΕ ΕΙΔΟΥΣ ΑΠΟ ΤΗ SAMSUNG, ΕΙΤΕ ΡΗΤΟΥΣ ΕΙΤΕ ΣΙΩΠΗΡΟΥΣ. ΣΤΟ ΜΕΤΡΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η SAMSUNG ΑΠΟΠΟΙΕΙΤΑΙ ΟΛΕΣ ΤΙΣ ΕΓΓΥΗΣΕΙΣ Ή ΑΛΛΟΥΣ ΟΡΟΥΣ (ΡΗΤΟΥΣ, ΣΙΩΠΗΡΟΥΣ Ή ΝΟΜΙΚΟΥΣ), ΟΠΩΣ Π.Χ. ΕΜΜΕΣΕΣ ΕΓΓΥΗΣΕΙΣ Ή ΟΡΟΥΣ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΞΙΟΠΙΣΤΙΑΣ Ή ΔΙΑΘΕΣΙΜΟΤΗΤΑΣ, ΑΚΡΙΒΕΙΑΣ, ΑΠΟΥΣΙΑΣ ΙΩΝ, ΑΔΙΑΚΟΠΗΣ ΧΡΗΣΗΣ ΚΑΙ ΚΑΤΟΧΗΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ ΤΡΙΤΟΥ Ή ΑΛΛΗΣ ΠΑΡΑΒΙΑΣΗΣ ΔΙΚΑΙΩΜΑΤΩΝ. ΣΕ ΟΡΙΣΜΕΝΕΣ ΧΩΡΕΣ ΕΝΔΕΧΕΤΑΙ ΝΑ ΜΗΝ ΕΠΙΤΡΕΠΟΝΤΑΙ ΟΙ ΕΞΑΙΡΕΣΕΙΣ Ή ΟΙ ΠΕΡΙΟΡΙΣΜΟΙ ΤΩΝ ΣΙΩΠΗΡΩΝ ΕΓΓΥΗΣΕΩΝ. ΣΕ ΑΥΤΗ ΤΗΝ ΠΕΡΙΠΤΩΣΗ, ΟΙ ΠΑΡΑΠΑΝΩ ΕΞΑΙΡΕΣΕΙΣ Ή ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ. ΟΠΟΙΑΔΗΠΟΤΕ ΣΥΜΒΟΥΛΗ Ή ΠΛΗΡΟΦΟΡΙΑ, ΕΙΤΕ ΠΡΟΦΟΡΙΚΗ ΕΙΤΕ ΓΡΑΠΤΗ, ΠΟΥ ΛΑΜΒΑΝΕΤΕ ΑΠΟ ΤΗ SAMSUNG Ή ΤΙΣ ΣΥΝΔΕΔΕΜΕΝΕΣ ΕΤΑΙΡΕΙΕΣ ΤΗΣ ΔΕΝ ΘΑ ΘΕΩΡΕΙΤΑΙ ΤΡΟΠΟΠΟΙΗΣΗ ΤΗΣ ΠΑΡΟΥΣΑΣ ΑΠΟΠΟΙΗΣΗΣ ΕΥΘΥΝΩΝ ΑΠΟ ΤΗ SAMSUNG ΣΧΕΤΙΚΑ ΜΕ ΤΗΝ ΥΠΗΡΕΣΙΑ, OYTE ΠΑΡΟΧΗ ΕΓΓΥΗΣΗΣ ΟΠΟΙΟΥΔΗΠΟΤΕ ΕΙΔΟΥΣ ΕΚ ΜΕΡΟΥΣ ΤΗΣ SAMSUNG. 
ΧΩΡΙΣ ΠΕΡΙΟΡΙΣΜΟ ΤΗΣ ΠΑΡΑΠΑΝΩ ΑΠΟΠΟΙΗΣΗΣ ΕΥΘΥΝΩΝ ΚΑΙ ΣΤΟ ΜΕΤΡΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η SAMSUNG ΔΕΝ ΔΕΣΜΕΥΕΤΑΙ, ΥΠΟΣΧΕΤΑΙ Ή ΕΓΓΥΑΤΑΙ ΟΤΙ Η ΥΠΗΡΕΣΙΑ Ή ΤΟ ΠΕΡΙΕΧΟΜΕΝΟ ΤΗΣ (i) ΘΑ ΛΕΙΤΟΥΡΓΟΥΝ ΑΔΙΑΚΟΠΑ, ΕΓΚΑΙΡΑ, ΜΕ ΑΣΦΑΛΕΙΑ Ή ΧΩΡΙΣ ΣΦΑΛΜΑΤΑ, (ii) ΘΑ ΕΙΝΑΙ ΠΑΝΤΑ ΔΙΑΘΕΣΙΜΑ Ή ΑΠΑΛΛΑΓΜΕΝΑ ΑΠΟ ΕΠΙΒΛΑΒΗ ΣΤΟΙΧΕΙΑ Ή ΣΦΑΛΜΑΤΑ, (iii) ΘΑ ΕΙΝΑΙ ΑΣΦΑΛΗ Ή ΑΤΡΩΤΑ (ΣΥΜΠΕΡΙΛΑΜΒΑΝΟΜΕΝΟΥ ΤΟΥ ΠΕΡΙΕΧΟΜΕΝΟΥ ΠΟΥ ΣΑΣ ΠΑΡΕΧΕΤΑΙ ΚΑΙ ΤΩΝ ΔΕΔΟΜΕΝΩΝ ΠΟΥ ΠΑΡΕΧΕΤΕ ΕΣΕΙΣ) ΕΝΑΝΤΙ ΜΗ ΕΞΟΥΣΙΟΔΟΤΗΜΕΝΗΣ ΠΡΟΣΒΑΣΗΣ Ή (iv) ΘΑ ΕΙΝΑΙ ΑΚΡΙΒΗ, ΠΛΗΡΗ ΚΑΙ ΑΞΙΟΠΙΣΤΑ, ΟΥΤΕ ΟΤΙ Η ΠΟΙΟΤΗΤΑ ΤΗΣ ΥΠΗΡΕΣΙΑΣ ΘΑ ΕΙΝΑΙ ΙΚΑΝΟΠΟΙΗΤΙΚΗ ΓΙΑ ΕΣΑΣ Ή ΟΤΙ ΤΑ ΣΦΑΛΜΑΤΑ ΘΑ ΔΙΟΡΘΩΘΟΥΝ.

11.	Περιορισμός ευθύνης
11.1 Η SAMSUNG και εσείς δεν μπορείτε να περιορίσετε ή να αποκλείσετε την ευθύνη για οποιοδήποτε τύπο απώλειας ή ζημίας η ευθύνη για την οποία δεν μπορεί να περιοριστεί ή να αποκλειστεί σύμφωνα με την ισχύουσα νομοθεσία, στο μέτρο που η ισχύουσα νομοθεσία απαγορεύσει τον εν λόγω περιορισμό ή αποκλεισμό, ή στο μέτρο που δικαστήριο αρμόδιας δικαιοδοσίας κρίνει ότι ο εν λόγω περιορισμός ή αποκλεισμός δεν ισχύει σύμφωνα με την ισχύουσα νομοθεσία. 
11.2 Στο μέτρο που επιτρέπεται από την ισχύουσα νομοθεσία, η SAMSUNG δεν φέρει ευθύνη για απώλεια, ζημία ή ευθύνη στα πλαίσια σύμβασης (συμπεριλαμβανομένης της αμέλειας), για νόμους περί υποχρεώσεων τρίτου (συμπεριλαμβανομένων των ισχυρισμών για αδικοπραξία και αμέλεια), για νομοθετημένες υποχρεώσεις ή για οποιαδήποτε άλλη νομική βάση, ακόμη και εάν η SAMSUNG είχε ειδοποιηθεί συγκεκριμένα για τον κίνδυνο της εν λόγω απώλειας εάν η απώλεια (i) είναι έμμεση, συμπτωματική, ειδική ή αποθετική, ή συνιστά υποδειγματική ή ποινική ζημία, (ii) αφορά κέρδη, επιχειρηματική δραστηριότητα, ευκαιρία ή δεδομένα, ή (iii) αφορά σφάλματα, παραλείψεις ή διακοπές, ιούς ηλεκτρονικών υπολογιστών, προβλήματα σύνδεσης ή συνδεσιμότητας, ή χρεώσεις δικτύου. 
11.3 Στο μέτρο που επιτρέπεται από την ισχύουσα νομοθεσία, η συνολική οικονομική ευθύνη της SAMSUNG προς εσάς που προκύπτει από ή σε σχέση με τους παρόντες ΟΠΥ, την υπηρεσία ή σχετικά ζητήματα δεν θα υπερβαίνει το ποσό που καταβάλατε στη SAMSUNG ή στη συνδεδεμένη εταιρεία της συγκεκριμένα για την εν λόγω υπηρεσία. 

11.4 Αναγνωρίζετε ότι οι παραπάνω όροι των παραγράφων 10 και 11 είναι εύλογοι δεδομένων των οφελών των υπηρεσιών και αποδέχεστε τον εν λόγω κίνδυνο και/ή να ασφαλιστείτε ανάλογα. 
11.5 Η ΔΗΜΙΟΥΡΓΙΑ ΑΝΤΙΓΡΑΦΩΝ ΑΣΦΑΛΕΙΑΣ ΣΤΗ ΣΥΣΚΕΥΗ ΣΑΣ ΠΡΙΝ ΑΠΟ ΤΗ ΧΡΗΣΗ ΤΗΣ ΥΠΗΡΕΣΙΑΣ ΕΙΝΑΙ ΑΠΑΡΑΙΤΗΤΗ ΓΙΑ ΤΗΝ ΑΠΟΦΥΓΗ ΤΥΧΟΝ ΑΠΩΛΕΙΑΣ ΔΕΔΟΜΕΝΩΝ. ΑΝΑΓΝΩΡΙΖΕΤΕ ΚΑΙ ΑΠΟΔΕΧΕΣΤΕ ΡΗΤΩΣ ΟΤΙ Η SAMSUNG ΔΕΝ ΦΕΡΕΙ ΕΥΘΥΝΗ ΓΙΑ ΤΥΧΟΝ ΑΠΩΛΕΙΑ ΔΕΔΟΜΕΝΩΝ ΛΟΓΩ ΧΡΗΣΗΣ ΤΗΣ ΥΠΗΡΕΣΙΑΣ.
12.	Αποζημίωση
Το παρακάτω κείμενο ισχύει μόνο εάν χρησιμοποιείτε την υπηρεσία στα πλαίσια της επιχείρησής σας, της εμπορικής σας δραστηριότητας ή του επαγγέλματός σας: Αποδέχεστε να αποζημιώνετε, να υπερασπίζεστε και να διατηρείτε αβλαβή τη SAMSUNG, τους εργολάβους, τους υπαλλήλους και τους εκπροσώπους αυτής από κάθε αξίωση, απώλεια, ζημία, και/ή ευθύνη (συμπεριλαμβανομένων των νόμιμων αμοιβών και δαπανών) που προκύπτει από την παράνομη χρήση της υπηρεσίας, την παραβίαση των δικαιωμάτων τρίτου ή οποιαδήποτε αθέτηση των παρόντων ΟΠΥ από εσάς.
13.	Ισχύουσα νομοθεσία
Οι ΟΠΥ διέπονται από τη νομοθεσία της χώρας όπου κατοικείτε, χωρίς να λαμβάνονται υπόψη οι διατάξεις περί σύγκρουσης δικαίων. Οι ΟΠΥ δεν διέπονται από τη Σύµβαση των Ηνωμένων Εθνών για τις διεθνείς πωλήσεις κινητών πραγμάτων, η εφαρμογή της οποίας αποκλείεται ρητώς. 
14.	Επίλυση διαφορών
Εάν είστε καταναλωτής (εάν ο όρος αυτός δεν ορίζεται άλλως βάσει της τοπικής νομοθεσίας, συνεπάγεται μη χρήση της υπηρεσίας στα πλαίσια επιχειρηματικής, εμπορικής ή επαγγελματικής δραστηριότητας), τα δικαστήρια της περιοχής όπου εδρεύετε έχουν τη μη αποκλειστική δικαιοδοσία για ακρόαση και επιδίκαση οποιασδήποτε διαφωνίας, αντιπαράθεσης ή διαφοράς προκύπτει από τους παρόντες ΟΠΥ ή την υπηρεσία. Εάν είστε καταναλωτής και η διαφωνία, αντιπαράθεση ή διαφορά, που προκύπτει με οποιονδήποτε τρόπο από τους παρόντες ΟΠΥ ή από τη χρήση της υπηρεσίας από εσάς, δεν επιλυθεί με φιλικό διακανονισμό, θα υπόκειται σε διαδικασία διαιτησίας, σύμφωνα με τους κανόνες διαιτησίας του Διεθνούς Εμπορικού Επιμελητηρίου της έδρας του εναγομένου. Με την επιφύλαξη των ανωτέρω, η Samsung ενδέχεται να αιτηθεί ασφαλιστικά μέτρα (ή ισοδύναμο τύπο επείγουσας νομικής αποκατάστασης) από οποιοδήποτε δικαστήριο αρμόδιας δικαιοδοσίας. Οι ακροάσεις διαιτησίας θα διεξάγονται στα Αγγλικά.
15.	Παράπονα
Εάν επιθυμείτε να υποβάλετε ένα παράπονο σχετικά με τους παρόντες ΟΠΥ, επικοινωνήστε μαζί μας στο:
https://www.samsung.com/global/galaxy/apps/samsung-members/
16.	Πλήρης σύμβαση
Οι παρόντες ΟΠΥ αποτελούν την πλήρη σύμβαση ανάμεσα σε εσάς και τη Samsung αναφορικά με την υπηρεσία, και αντικαθιστούν κάθε προηγούμενη ή ταυτόχρονη προφορική ή γραπτή επικοινωνία, πρόταση και δέσμευση αναφορικά με την υπηρεσία ή άλλο αντικείμενο που καλύπτεται από τους παρόντες ΟΠΥ. Εάν οποιαδήποτε διάταξη των παρόντων ΟΠΥ κριθεί άκυρη, μη έγκυρη, μη εφαρμόσιμη ή παράνομη, οι λοιπές διατάξεις διατηρούνται σε πλήρη ισχύ και εφαρμογή.
17.	Μη παραίτηση
Τυχόν αδυναμία της Samsung να εφαρμόσει οποιαδήποτε διάταξη από τους παρόντες ΟΠΥ ή να απαιτήσει από εσάς την εφαρμογή οποιασδήποτε διάταξης από τους παρόντες ΟΠΥ, δεν πρέπει να ερμηνευθεί με κανέναν τρόπο ως παρούσα ή μελλοντική παραίτηση από αυτές τις διατάξεις, ούτε να επηρεάσει το δικαίωμα της Samsung να εφαρμόζει την εν λόγω διάταξη στο μέλλον. Η ρητή παραίτηση της Samsung από οποιαδήποτε διάταξη, προϋπόθεση ή απαίτηση των ΟΠΥ δεν θα αποτελεί παραίτηση από οποιαδήποτε μελλοντική υποχρέωση για συμμόρφωση με την εν λόγω διάταξη, προϋπόθεση ή απαίτηση.
18.	Διατήρηση ισχύος
Οι περιορισμοί των παραγράφων 2, 10, 11 και 12 των ΟΠΥ, και κάθε άλλη διάταξη που από τη φύση της πρέπει να παραμείνει σε ισχύ, θα εξακολουθήσουν να ισχύουν και μετά τη λήξη ή την πρόωρη καταγγελία των ΟΠΥ και θα παραμείνουν έγκυρα και δεσμευτικά.
19.	Επικεφαλίδες
Οι επικεφαλίδες που περιέχονται στους ΟΠΥ παρέχονται μόνο για λόγους αναφοράς και δεν επηρεάζουν το νόημα ή την ερμηνεία των ΟΠΥ.

[20/10/2021]
