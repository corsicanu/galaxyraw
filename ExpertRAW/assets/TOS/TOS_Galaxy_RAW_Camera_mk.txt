[Expert RAW] УСЛОВИ ЗА УСЛУГА
ВАЖНО – ЧИТАЈТЕ ВНИМАТЕЛНО. ОВИЕ УСЛОВИ ЗА УСЛУГАТА („УСЛОВИ“) СЕ ЗАКОНСКИ ДОГОВОР МЕЃУ ВАС И SAMSUNG ELECTRONICS CO., LTD. И НЕЈЗИНИТЕ ПРИДРУЖНИЦИ (ЗАЕДНИЧКИ „SAMSUNG“) ЗА [Expert RAW] И КОЈ БИЛО РЕЛЕВАНТЕН СОФТВЕР ИЛИ ДОКУМЕНТАЦИЈА ОКОЛУ ТОА (ЗАЕДНИЧКИ, „УСЛУГА“) ОБЕЗБЕДЕНА ОД SAMSUNG, НЕЈЗИНИТЕ ПОДРУЖНИЦИ ИЛИ НЕЈЗИНИТЕ СНАБДУВАЧИ ОД ТРЕТИ СТРАНИ ИЛИ ДАВАТЕЛИ НА ЛИЦЕНЦА. СО ПРИФАЌАЊЕ НА УСЛОВИТЕ, СЕ СОГЛАСУВАТЕ ДЕКА ЌЕ ГИ ПОЧИТУВАТЕ ОВИЕ УСЛОВИ. ДОКОЛКУ НЕ СЕ СОГЛАСУВАТЕ СО УСЛОВИТЕ, ТОГАШ НЕМОЈТЕ ДА ЈА ИНСТАЛИРАТЕ ИЛИ КОРИСТИТЕ УСЛУГАТА. АКО SAMSUNG НАПРАВИ ПРОМЕНИ НА УСЛОВИТЕ, SAMSUNG ЌЕ ГИ АЖУРИРА ТАКА РЕВИДИРАНИТЕ УСЛОВИ И ЌЕ ВЕ ИЗВЕСТИ ПРЕД ДА НАПРАВИ КАКВИ БИЛО МАТЕРИЈАЛНИ ПРОМЕНИ НА УСЛОВИТЕ. МОЖЕ ДА ЗАПРЕТЕ СО КОРИСТЕЊЕТО И ДА ЈА ДЕИНСТАЛИРАТЕ УСЛУГАТА ВО СЕКОЕ ВРЕМЕ АКО НЕ СЕ СОГЛАСУВАТЕ СО ТАКВИТЕ ПРОМЕНИ, НО ЌЕ СЕ СМЕТА ДЕКА СТЕ ГИ РАЗБРАЛЕ И ПРИФАТИЛЕ СО ПРОДОЛЖУВАЊЕТО НА КОРИСТЕЊЕТО НА УСЛУГАТА.

ОПИС НА УСЛУГАТА
УСЛУГАТА има функција за сликање слики во подобрен RAW-формат, како и за прегледување и споделување содржина.
* Ве молиме имајте предвид дека сликите направени со оваа УСЛУГА може да не се отвораат на други уреди или услуги што не ги поддржуваат функционалностите на оваа УСЛУГА.
* Ве молиме имајте предвид дека кога ја користите УСЛУГАТА во внатрешни или подземни средини каде што приемот на GPS не е добар, ознаките за локација може да бидат погрешно снимени.

1.	Доделување лиценца
Во согласност со условите на овие услови, добивате ограничена, неексклузивна и отповиклива лиценца за инсталирање, пристап и користење на УСЛУГАТА. Услугите и функциите обезбедени од УСЛУГАТА или нејзиното ажурирање (дефинирано подолу) може да се разликуваат или да бидат ограничени, со претходна напомена, во зависност од одредени фактори, вклучувајќи ги, без ограничување, вашата земја, уредот, оперативниот систем или мрежниот оператор. Ако сте на возраст под 18 години, тогаш немате дозвола да се обврзете со овие услови, ниту да ја користите УСЛУГАТА, освен ако вашиот родител или законски старател не ги разбира и не се согласува со одредбите и условите на овие услови. Ако сте родител или старател кој дозволува лице на возраст под 18 години („малолетник“) да ја користи УСЛУГАТА, се согласувате дека: (i) ќе го надгледувате користењето на УСЛУГАТА од страна на малолетникот; (ii) ќе ги преземете сите ризици поврзани со користењето на УСЛУГАТА од страна на малолетникот; (iii) до степен дозволен со важечкиот закон, ќе ги преземете сите обврски што произлегуваат од користењето на УСЛУГАТА од страна на малолетникот; (iv) ќе се погрижите за точноста и вистинитоста на сите информации доставени од малолетникот; и (v) ќе преземете одговорност и ќе бидете обврзани со овие услови за пристапот и користењето на УСЛУГАТА од страна на малолетникот. Изречно прифаќате дека Samsung се оградува од каква било одговорност што произлегува од користењето на УСЛУГАТА од страна на малолетникот.
Изречно потврдувате и се согласувате дека користењето на УСЛУГАТА е на Ваш сопствен ризик и дека целиот ризик од незадоволителен квалитет, перформанси, точност и напор е Ваш. Со користење на УСЛУГАТА, потврдувате и се согласувате дека Samsung не е одговорен за какви било поврзани производи и/или услуги од трети страни, како и дека не е одговорен ниту обврзан за какви било содржини, рекламирања, производи, услуги или други материјали на таквите трети страни или достапни од таквата услуга од трети страни.

2.	Задржување на правата и сопственоста
УСЛУГАТА вклучува софтвер и податоци обезбедени од трети страни. Потврдувате дека УСЛУГАТА е сопственост на Samsung и неговите издавачи на лиценца и дека е заштитена со важечките закони за авторски права и другите закони и договори за интелектуална сопственост. Овие услови и Вашето користење на УСЛУГАТА не ви даваат никакво право на сопственост на или за УСЛУГАТА, туку Ви е дадена само ограничена, лична, неексклузивна, непренослива лиценца за користење што е отповиклива во согласност со условите на овие услови за користење на УСЛУГАТА. Не смеете да ја користите УСЛУГАТА за да репродуцирате материјали заштитени со авторски права или материјали за кои немате право или законско одобрение за репродукција.
3.	Ограничувања
Освен до степенот до кој задолжителниот локален закон бара да бидете во можност да го сторите тоа, вие не смеете (i) да вршите обратно инженерство, да го декомпилирате, да го расклопите или на друг начин да се обидете да ги откриете изворниот код или алгоритмите на УСЛУГАТА; (ii) да ги измените или да ги оневозможите кои било функции на УСЛУГАТА; (iii) да умножувате или да создавате изведени дела врз основа на УСЛУГАТА; (iv) да давате под закуп, да изнајмувате, позајмувате, подлиценцирате или да нудите комерцијални хостинг услуги со УСЛУГАТА; (v) да ги прекршувате нашите права на интелектуална сопственост или правата на која било трета страна во однос на вашето користење на УСЛУГАТА (ако таквата употреба не е лиценцирана со овие услови); (vi) да ја користите УСЛУГАТА на каков било незаконски начин, за каква било незаконска цел или на каков било начин што не е во согласност со овие услови или да вршите измама или злоупотреба, на пример, со хакирање или вметнување злонамерни кодови, вклучувајќи вируси или штетни податоци, во УСЛУГАТА или во кој било оперативен систем; (vii) да ја користите УСЛУГАТА на начин што може да ги оштети, оневозможи, оптовари, наруши или компромитира нашите системи или безбедност или да ги попречува другите корисници; (viii) да собирате или прибирате какви било информации или податоци од УСЛУГАТА или од нашите системи или да се обидете да дешифрирате какви било преноси испратени до или од серверите на кои се извршува УСЛУГАТА; и (ix) да ја користите УСЛУГАТА за да вознемирувате, да се закануваме или да повредите која било друга личност и/или да ја повредите нејзината приватност или нејзиното право на чест.
4.	Ажурирање, промена или прекин на УСЛУГАТА
Samsung може, во секое време, да обезбеди или да овозможи ажурирања или надградби на УСЛУГАТА („Ажурирања“), вклучувајќи без ограничување, поправки на грешки, подобрувања на услугата, нови функции, бришење на постоечките функции или модифицирање на УСЛУГАТА. Меѓутоа, Вие потврдувате и прифаќате дека Samsung не е обврзан да Ви овозможи ажурирања. За ажурирањата ќе важат овие услови за користење, освен ако со таквите ажурирања не се обезбедени посебни одредби и услови, во кој случај тие посебни одредби и услови ќе важат за ажурирањата. Ажурирањата за безбедносниот софтвер, критичните поправки на грешки или другите важни ажурирања може да се преземаат и инсталираат автоматски поради важноста за навремено примање на таквите ажурирања што ќе помогнат за ваша заштита и за заштита на другите корисници.
До степенот дозволен со важечкиот закон, Samsung изречно го задржува правото да ја измени, прекине, отстрани, ограничи употребата на или да го оневозможи пристапот до УСЛУГАТА или кој било нејзин дел само со претходно известување. 
5.	Услуги и содржина од трети страни 
Исто така, преку УСЛУГАТА, може да Ви се достапни услуги и/или содржина од трети страни. До степенот дозволен со закон, Samsung се оградува од каква било гаранција, услов или застапување во однос на какви било услуги или содржина од трети страни во секој поглед вклучувајќи, но не ограничувајќи се на квалитетот, точноста, ефикасноста, отсуството на вируси, непочитувањето на правата на третите страни и усогласеноста со сите важечки закони или прописи. Користењето услуги и содржини од трети страни може да е регулирано со услови за користење, договор за лиценца, политика за приватност или други такви договори на давателот на услуги како трета страна. УСЛУГАТА може да се предмет на лиценци за отворен код, во кои условите на таквите лиценци за отворен код може да имаат предност пред условите на овие услови во однос на тој дел од УСЛУГАТА.
6.	Собирање и користење податоци
Samsung и/или страните овластени од страна на Samsung може да собираат и користат информации што се неопходни за да се обезбедат УСЛУГАТА и Ажурирањата, како и да се подобри или прошири УСЛУГАТА. Во секое време вашите податоци ќе бидат третирани во согласност со важечкиот закон и Политиката за приватност на Samsung, што може да се погледне на: https://account.samsung.com/membership/pp.
7.	Пристап до податоци 
За некои функции на УСЛУГАТА, може да е потребно вашиот мобилен уред да има пристап на интернет и може да подлежи на ограничувања наметнати од страна на вашата мрежа или давателот на интернет. За УСЛУГАТА може да е потребен пристап до интернет преку Вашата податочна мрежа, што може да доведе до дополнителни трошоци, зависно од Вашиот пакет. Покрај тоа, вашето користење на некои функции на УСЛУГАТА може да зависи од соодветноста и ефикасноста на хардверот на вашиот уред или пристапот до податоци. Изречно потврдувате и прифаќате дека Samsung не е одговорен за достапноста и брзината на податочната мрежа и/или пристапот до податоците.

8.	Придржување кон правото
Прифаќате и се согласувате да се придржувате со кој било и со сите важечки закони и прописи при користењето на УСЛУГАТА, вклучувајќи ги, без ограничување сите важечки закони и прописи за ограничување на извозот. 
9.	Прекин
Овие услови се важечки додека не бидат укинати. Може да ги прекинете овие услови во кое било време така што ќе прекинете да ја користите УСЛУГАТА и ќе ги деинсталирате, избришете и, ако е применливо, ќе ги вратите сите поврзани софтвери, документација и други материјали обезбедени од Samsung, вклучувајќи ги и нивните резервни копии. Ако не се придржувате до овие услови, вашите права врз основа на овие услови ќе бидат автоматски прекинати без известување од Samsung. По прекинувањето на овие услови (или ако Samsung ги прекинал условите, веднаш по дознавањето на таквиот прекин), мора веднаш да престанете да ја користите УСЛУГАТА. За да биде јасно, Samsung може да ги прекине овие услови и УСЛУГАТА со напомена до вас триесет (30) дена претходно (на пример, Интернет-страница на услугата, скокачки прозорец на апликација, е-пошта итн.).
10.	Одрекување од гаранција
ДО МАКСИМАЛНИОТ СТЕПЕН ДОЗВОЛЕН СО ВАЖЕЧКИОТ ЗАКОН, УСЛУГАТА Е ДАДЕНА „КАКВА ШТО Е“ И НА ОСНОВА „ТАКА КАКО ШТО Е ДОСТАПНА“, БЕЗ ГАРАНЦИИ ИЛИ ДОГОВОРНИ УСЛОВИ ОД КАКОВ БИЛО ВИД ОД SAMSUNG, БЕЗ РАЗЛИКА ДАЛИ СЕ ИЗРЕЧНИ ИЛИ ИНДИРЕКТНИ. ДО МАКСИМАЛНИОТ СТЕПЕН ДОЗВОЛЕН СО ВАЖЕЧКИОТ ЗАКОН, SAMSUNG ГИ ОДРЕКУВА СИТЕ ГАРАНЦИИ ИЛИ ДРУГИ УСЛОВИ НЕЗАВИСНО ДАЛИ СЕ ИЗРЕЧНИ, ИНДИРЕКТНИ ИЛИ ВРЗ ОСНОВА НА ЗАКОН, ВКЛУЧУВАЈЌИ ГИ, НО НЕ ОГРАНИЧУВАЈЌИ СЕ НА ИНДИРЕКТНИТЕ ГАРАНЦИИ ИЛИ УСЛОВИ ЗА ПРИГОДНОСТ ЗА ТРГУВАЊЕ, ЗАДОВОЛИТЕЛНИОТ КВАЛИТЕТ, СООДВЕТНОСТА ЗА ОДРЕДЕНА НАМЕНА, ДОВЕРЛИВОСТА ИЛИ ДОСТАПНОСТА, ТОЧНОСТА, ОТСУСТВОТО НА ВИРУСИ, НЕПРЕЧЕНОТО КОРИСТЕЊЕ, НЕПРЕКРШУВАЊЕТО НА ПРАВАТА НА ТРЕТИ СТРАНИ ИЛИ ДРУГО ПРЕКРШУВАЊЕ НА ПРАВАТА. НЕКОИ ЈУРИСДИКЦИИ НЕ ДОЗВОЛУВААТ ИСКЛУЧУВАЊА ИЛИ ОГРАНИЧУВАЊА НА ИНДИРЕКТНИТЕ ГАРАНЦИИ, ТАКА ШТО ГОРЕНАВЕДЕНИТЕ ИСКЛУЧУВАЊА ИЛИ ОГРАНИЧУВАЊА МОЖЕ ДА НЕ ВАЖАТ ЗА ВАС. НИКАКВИ СОВЕТИ ИЛИ ИНФОРМАЦИИ, БИЛО ДА СЕ УСНИ ИЛИ ПИСМЕНИ, ШТО СТЕ ГИ ДОБИЛЕ ОД SAMSUNG ИЛИ НЕГОВИТЕ ПОДРУЖНИЦИ НЕ МОЖАТ ДА СЕ СМЕТААТ ДЕКА ГО МЕНУВААТ ОВА ОДРЕКУВАЊЕ НА ОДГОВОРНОСТ ОД СТРАНА НА SAMSUNG ВО ВРСКА СО УСЛУГАТА, НИТУ ДЕКА ПРЕТСТАВУВААТ КАКВА БИЛО ГАРАНЦИЈА ОД КАКОВ БИЛО ВИД ОД СТРАНА НА SAMSUNG. 
БЕЗ ОГРАНИЧУВАЊЕ НА ПРЕТХОДНОТО ОДРЕКУВАЊЕ НА ОДГОВОРНОСТ И ДО МАКСИМАЛНИОТ СТЕПЕН ДОЗВОЛЕН СО ВАЖЕЧКИОТ ЗАКОН, SAMSUNG НЕ ИЗЈАВУВА, ГАРАНТИРА ИЛИ ДАВА ГАРАНЦИЈА ДЕКА УСЛУГИТЕ ИЛИ СОДРЖИНАТА ВО НИВ (i) ЌЕ РАБОТАТ НЕПРЕЧЕНО, НАВРЕМЕНО, БЕЗБЕДНО ИЛИ БЕЗ ГРЕШКИ, (ii) ЌЕ БИДАТ СЕКОГАШ ДОСТАПНИ ИЛИ БЕЗ НИКАКВИ ШТЕТНИ КОМПОНЕНТИ ИЛИ ГРЕШКИ (iii) ЌЕ БИДАТ БЕЗБЕДНИ ИЛИ ИМУНИ (ВКЛУЧУВАЈЌИ ЈА СОДРЖИНАТА ИСПОРАЧАНА ДО ВАС ИЛИ ИНФОРМАЦИИТЕ ШТО ГИ ОБЕЗБЕДУВАТЕ) НА НЕОВЛАСТЕН ПРИСТАП ИЛИ; (iv) ЌЕ БИДАТ ТОЧНИ, ЦЕЛОСНИ ИЛИ ДОВЕРЛИВИ, ДЕКА КВАЛИТЕТОТ НА УСЛУГАТА ЌЕ БИДЕ ЗАДОВОЛИТЕЛЕН ЗА ВАС ИЛИ ДЕКА ГРЕШКИТЕ ЌЕ БИДАТ ИСПРАВЕНИ.

11.	Ограничување на одговорноста
11.1 SAMSUNG и вие не ја ограничувате ниту исклучувате одговорноста за секаков вид на загуба или штета за кои не може, според важечкиот закон, да биде исклучена или ограничена одговорноста, до степен до кој важечкиот закон спречува такво исклучување или ограничување или до степен до кој надлежниот суд пресудува дека таквото исклучување или ограничување би било неефикасно според важечкиот закон. 
11.2 До максималниот степен дозволен со важечкиот закон, SAMSUNG нема да биде одговорен за загуба, оштетување или одговорност според договорот (вклучувајќи и немарност), според законите за обврски на трети страни (вклучувајќи и „прекршоци“ и тврдења за немарност) или според законските обврски или која било друга правна основа, дури и ако SAMSUNG е специјално предупреден за ризикот од таквата загуба (i) кога загубата е индиректна, случајна, посебна, последична или содржи примерни или казнени штети или (ii) за каква било загуба на профит, губење бизнис, губење можност, губење податоци или (iii) кога се однесува на грешки, пропусти или прекини, компјутерски вируси, проблеми со конекцијата или поврзувањето или за мрежни трошоци. 
11.3 До максималниот степен дозволен со важечкиот закон, вкупната финансиска обврска на SAMSUNG кон вас што произлегува од или е во врска со овие услови, УСЛУГАТА или поврзаните работи не смеат да го надминат износот што сте го платиле на SAMSUNG или на соработниците на SAMSUNG конкретно за оваа УСЛУГА. 

11.4 Потврдувате дека гореспоменатите одредби од клаузулите 10 и 11 се разумни поради погодностите на Услугите, а вие ќе прифатите таков ризик и/или соодветно ќе се осигурите. 
11.5 ОД ИСКЛУЧИТЕЛНА ВАЖНОСТ Е ДА НАПРАВИТЕ РЕЗЕРВНА КОПИЈА НА ПОДАТОЦИТЕ НА ВАШИОТ УРЕД ПРЕД ДА ГИ КОРИСТИТЕ УСЛУГИТЕ ЗА ДА ИЗБЕГНЕТЕ ГУБЕЊЕ НА КАКВИ БИЛО ПОДАТОЦИ. ИЗРЕЧНО ПОТВРДУВАТЕ И ПРИФАЌАТЕ ДЕКА SAMSUNG НЕ Е ОДГОВОРЕН ЗА КАКВО БИЛО ГУБЕЊЕ НА ПОДАТОЦИТЕ ШТО ПРОИЗЛЕГУВА ОД КОРИСТЕЊЕТО НА УСЛУГАТА.
12.	Обесштетување
Следниот текст важи само ако ја користите УСЛУГАТА како дел од вашата работа, занает или професија: Се согласувате дека ќе ги обесштетите, браните и третирате како невини SAMSUNG, неговите изведувачи, вработени и застапници од какви било барања, загуби, штети и/или обврски (вклучувајќи и законски надоместоци и трошоци) што произлегуваат од вашето незаконско користење на УСЛУГАТА, вашето кршење на правата на која било трета страна или какво било кршење на овие услови.
13.	Важечки закон
Овие услови се регулирани со законите на јурисдикцијата каде што живеете, без оглед дали се противречни на законските одредби. Овие услови не се предмет на Конвенцијата на Обединетите нации за договори за меѓународна продажба на стоки, чијашто примена е изречно исклучена. 
14.	Решавање спорови 
Ако сте потрошувач (таму каде што овој термин не е поинаку дефиниран во вашиот локален закон, тоа значи дека „не ја користите УСЛУГАТА како дел од работа, занает или професија“), тогаш судовите на територијата каде што живеете имаат неексклузивна надлежност да сослушуваат и да одлучуваат за каков било спор, недоразбирање или разлика што произлегуваат од овие услови или од УСЛУГАТА. Ако не сте потрошувач, доколку не се постигне спогодба на пријателски начин за спор, недоразбирање или разлика настанати на каков било начин поради овие услови или вашето користење на УСЛУГАТА, тие ќе подлежат на арбитражни постапки според правилата за арбитража на Меѓународната трговска комора во местото на обвинетиот. Без оглед на горенаведеното, Samsung може да побара судска забрана (или еквивалентен вид на итна правна заштита) во кој било суд од надлежната јурисдикција. Арбитражните расправи ќе се водат на англиски јазик.
15.	Жалби
Ако сакате да поднесете жалба во однос на овие услови, ве молиме контактирајте нѐ на:
https://www.samsung.com/global/galaxy/apps/samsung-members/
16.	Целосен договор
Овие услови претставуваат целосен договор помеѓу вас и Samsung што се однесува на УСЛУГАТА и ги заменуваат сите претходни или постоечки усни или писмени комуникации, предлози и изјави поврзани со УСЛУГАТА или со кој било друг предмет опфатен во овие услови. Доколку се утврди дека некоја одредба од овие услови е ништовна, неважечка, неизвршлива или незаконска, останатите одредби ќе останат на сила и ќе продолжат да важат.
17.	Без откажување
Неуспехот на Samsung да ги спроведе, во кое било време, кои било од одредбите на овие услови или неуспехот на Samsung да бара, во кое било време, изведба од вас на која било од одредбите на овие услови, во никој случај нема да се толкува како тековно или откажување од таквите одредби во иднина, ниту на кој било начин ќе влијае на правото на Samsung да ја спроведе таквата одредба потоа. Изречното откажување од страна на Samsung од која било одредба, состојба или барање од овие услови не треба да претставува откажување од која било идна обврска за усогласување со таквата одредба, услов или барање.
18.	Преживување
Деловите, 2, 10, 11 и 12 од овие услови, и сите други одредби што по својата природа треба да продолжат да бидат во сила, ќе ги преживеат истекувањето или предвременото прекинување на овие услови и ќе останат во сила и обврзувачки.
19.	Заглавја
Заглавјата содржани во овие услови се за референтни цели и не треба да влијаат врз значењето или толкувањето на овие услови.

[20.10.2021]
