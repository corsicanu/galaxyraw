[Expert RAW] සේවා නියම
වැදගත් – සැලකිල්ලෙන් කියවන්න. මෙම සේවා නියම (“TOS”) SAMSUNG, එහි අනුබද්ධායතන, හෝ එහි තෙවන පාර්ශ්ව සැපයුම්කරුවන් හෝ බලපත්‍රලාභීන් විසින් සපයන [Expert RAW] සහ එයට අදාළ යම් මෘදුකාංගයක් හෝ ලේඛනයක් (සාමූහිකව “සේවා”) සඳහා ඔබ සහ SAMSUNG ELECTRONICS CO., LTD. AND සහ එහි අනුබද්ධායතන (සාමූහිකව “SAMSUNG”) අතර ඇති නෛතික ගිවිසුමකි. මෙම සේවා නියම පිළිගැනීමෙන්, ඔබ මෙම සේවා නියම මගින් බැඳී සිටීමට එකඟ වෙයි. ඔබ සේවා නියමයන්ට එකඟ නොවන්නේ නම්, සේවාව ස්ථාපනය හෝ භාවිතා කිරීමෙන් වළකින්න. SAMSUNG විසින් මෙම සේවා නියමවලට වෙනස්කම් සිදු කළහොත් SAMSUNG විසින් එකී සංශෝධිත සේවා නියම යාවත්කාලීන කර එම සේවා නියමවලට කිනම් හෝ වැදගත් වෙනස්කමක් සිදු කිරීමට පෙර ඔබට දැනුම්දීමක් කරනු ඇත. ඔබ එබඳු වෙනස්කම්වලට එකඟ නොවන්නේ නම් ඔබට ඕනෑම මොහොතක සේවාව භාවිතය නතර කර එය අස්ථාපනය කළ හැකි නමුත්, දිගටම සේවාව භාවිතා කළහොත් ඔබ ඒවා අවබෝධ කරගෙන පිළිගත් බවට සලකනු ලැබේ.

සේවා විස්තරය
මෙම සේවාව මගින් උසස් කළ RAW ආකෘතියෙන් අනුරූ ලබා ගැනීමට මෙන්ම අන්තර්ගත බැලීමට හා බෙදාගැනීමට ද විශේෂාංග සපයයි
* මෙම සේවාව භාවිතයෙන් ලබාගන්නා පින්තූර මෙම සේවාවේ විශේෂංග සඳහා සහාය නොදක්වන වෙනත් උපාංග හෝ සේවාවල විවෘත නොවීමට ඉඩ ඇති බව කරුණාවෙන් සලකන්න.
* GPS ප්‍රතිග්‍රහණය දුර්වල අභ්‍යන්තර හෝ භූගත පරිසර තුළ මෙම සේවාව භාවිතා කිරීමේ දී පිහිටීම් ටැග වැරදියට පටිගත කරනු ලැබීමට ඉඩ ඇති බව කරුණාවෙන් සලකන්න.

1.	බලපත්‍ර ප්‍රදානය
මෙම සේවා නියමයන්හි නියමවලට යටත්ව, ඔබට සේවාව ස්ථාපනය, ඒ වෙත ප්‍රවේශ වීම සහ භාවිතය සඳහා සීමිත, අනන්‍ය නොවන සහ අහෝසි කළ හැකි බලපත්‍රයක් ප්‍රදානය කරනු ලැබේ. සේවාව හෝ යාවත්කාලය (පහත නිර්වචනය කර ඇති) මගින් සපයන සේවා සහ විශේෂාංග ඔබගේ රට, උපාංගය, මෙහෙයුම් පද්ධතිය හෝ ජාල ක්‍රියාකරු ඇතුළුව, එහෙත් ඒවාට සීමා නොවූ යම් යම් සාධක මත පදනම් වෙමින් පූර්ව දැන්වීමක් ඇතිව වෙනස් වීම හෝ සීමා වීම සිදු විය හැකිය. ඔබේ වයස අවුරුදු 18 හෝ ඊට වැඩි නම් විනා, ඔබගේ දෙමාපියන්ගෙන් කෙනෙකු හෝ නීතිමය භාරකරු මෙම සේවා නියමයන්වල නියම සහ කොන්දේසි වටහාගෙන කැමැත්ත දෙන තුරු ඔබට මෙම සේවා නියමවලට ඇතුළත් වීමට හෝ සේවාව භාවිතා කිරීමට අවසර නොලැබේ. ඔබ වයස අවුරුදු 18ට අඩු පුද්ගලයකුට (“බාලවයස්කරු”) සේවාව භාවිතා කිරීමට අවසර දෙන දෙමාපියකු හෝ නීත්‍යානුකූල භාරකරුවෙකු නම්, ඔබ: (i) බාලවයස්කරුගේ සේවාව භාවිතය සුපරීක්ෂණය කිරීම; (ii) බාලවයස්කරුගේ සේවාව භාවිතය හා සම්බන්ධ සියලුම අවදානම් භාර ගැනීම; (iii) අදාළ නීතියෙන් අනුමැතිය ලබා දෙන ප්‍රමාණයට බාලවයස්කරුගේ සේවාව භාවිතය හේතුවෙන් උද්ගත වන කවර හෝ වගකීමක් භාර ගැනීම; (iv) බාලවයස්කරු විසින් සපයන ලද සියලුම තොරතුරුවල නිරවද්‍යතාව සහ සත්‍යතාව තහවුරු කිරීම සහ (v) මෙම නියම හා කොන්දේසිවලින් බැඳී සිටීම හා සේවාවට ප්‍රවේශය සහ භාවිතය සම්බන්ධයෙන් බාලවයස්කරුගේ වගකීම භාරගැනීමට එකඟ වන්නේය. බාලවයස්කරු විසින් සේවාව භාවිතයෙන් ඇති වන කිනම් හෝ වගකීමකට Samsung බැඳී නොසිටින බව ඔබ ප්‍රකාශිතව පිළිගනී.
සේවාව භාවිතයේ අවදානම සපුරාම ඔබ විසින් භාරගත යුතු බවත් ප්‍රමිතිය, ක්‍රියාකාරීත්වය, නිරවද්‍යතාව සහ පරිශ්‍රමයෙන් සෑහීමකට පත් විය නොහැකි වීමේ සම්පූර්ණ අවදානම ම ඔබ වෙත වන බවත් ඔබ ප්‍රකාශිතව පිළිගෙන එකඟ වෙයි. සේවාව භාවිතා කිරීමෙන්, Samsung අදාළ කිනම් හෝ තෙවැනි පාර්ශ්වීය නිෂ්පාදන හා/හෝ සේවා සඳහා වග නොකියන අතර එබඳු තෙවැනි පාර්ශ්වීය සේවා මත ඇති හෝ ඒ වෙතින් ලද හැකි කිනම් හෝ අන්තර්ගතයක්, ප්‍රචාරණයක්, නිෂ්පාදනයක්, සේවාවක් හෝ වෙනත් ද්‍රව්‍යයක් සඳහා වගකීමක් හෝ බැඳීමක් නැති බව ඔබ පිළිගෙන එකඟ වෙයි.

2.	අයිතිවාසිකම් සහ හිමිකාරිත්වය රඳවා ගැනීම 
මෙම සේවාවෙහි තෙවන පාර්ශ්ව විසින් සපයන මෘදුකාංග සහ දත්ත ඇතුළත් වේ. සේවාව Samsung සහ එහි බලපත්‍රදායකයන්ට හිමි බවත් අදාළ වන ප්‍රකාශන හිමිකම් සහ අනෙකුත් බුද්ධිමය දේපළ නීති සහ සම්මුති යටතේ ආරක්‍ෂිත බවත් ඔබ පිළිගන්නෙහිය. මෙම සේවා නියමයන් සහ ඔබගේ සේවාව භාවිතය මගින් ඔබට සේවාව තුළ හෝ සේවාව වෙත කිසියම් හිමිකාරිත්ව බැඳියාවක් ප්‍රදානය නොකරන අතර සේවාව භාවිතය සඳහා මෙම සේවා නියමයන්හි නියම හා අනුකූලව අහෝසි කළ හැකි සීමිත, අනන්‍ය නොවන, පැවරිය නොහැකි බලපත්‍රයක් පමණක් ප්‍රදානය කරනු ලැබේ. ප්‍රකාශන අයිතිය තහවුරු කළ දෑ හෝ ඔබට ප්‍රතිනිෂ්පාදනය සඳහා අයිතිය හෝ නෛතික අනුමැතිය නොමැති දෑ ප්‍රතිනිෂ්පාදනය කිරීමට සේවාව භාවිතා නොකළ යුතුය.
3.	සීමා කිරීම්
ඔබට එසේ කිරීමට හැකියාව ඇති බවට අනුගම්ය ප්රාදේශීය නීතිය මගින් අවශ්ය කරන තාක් දුරට, ඔබ විසින්, (i) සේවාවෙහි මූලාශ්ර කේතය හෝ ඇල්ගොරිතම ප්රතිලෝම නිර්මාණය, විසම්පාදනය, කොටස්වලට වෙන් කිරීම, හෝ අන්යාකාරයකින් අනාවරණය කර ගැනීමට ප්රයත්න දැරීම; (ii) සේවාවෙහි කිනම් හෝ විශේෂාංගයක් නවීකරණය හෝ අක්රිය කිරීම; (iii) සේවාව මත පදනම්ව අනුපිටපත් හා/හෝ ව්යුත්පන්න කෘති නිර්මාණය කිරීම; (iv) සේවාව කුලියට දීම, බදුදීම, ණයට දීම, උපබලපත්ර දීම හෝ වාණිජ සත්කාරක සේවා සැපයීම; (v) ඔබගේ සේවාව භාවිතය සම්බන්ධයෙන් අපගේ හෝ කිසියම් තෙවන පාර්ශ්වයක බුද්ධිමය දේපළ අයිතිවාසිකම් උල්ලංඝනය කිරීම (එවැනි භාවිතයක් මෙම සේවා නියමයන් මගින් බලපත්රදානය නොකරන තාක් දුරට); (vi) කිසියම් අනීතික ආකාරයකින්, කිසියම් අනීතික අරමුණක් සඳහා, හෝ මෙම සේවා නියමයන් හා අනුකූල නොවන කිනම් හෝ ආකාරයකින් හෝ වංචනික හෝ අනිෂ්ට ලෙස, උදාහරණ වශයෙන්, සේවාවට හෝ කිසියම් මෙහෙයුම් පද්ධතියකට,අනවසර පිවිසීම හෝ වෛරස ඇතුළුව හානිදායක දත්ත හෝ අනිෂ්ට කේත ඇතුළු කිරීම මගින්, සාවද්ය හෝ හානිදායක ක්රියාවක නිරත වෙමින් සේවාව භාවිත කිරීම; (vii) අපගේ පද්ධතිවලට හෝ ආරක්ෂාවට හානි කරන, අක්රිය කරන, අධිබර පටවන, දුබල කරන හෝ අනතුරේ හෙළිය හැකි මාර්ගයකින් හෝ අනෙකුත් පරිශීලකයන්ට බාධා වන ආකාරයෙන්, සේවාව භාවිත කිරීම; (viii) සේවාව හෝ අපගේ පද්ධතිවලින් කිසියම් තොරතුරක් හෝ දත්ත රැස් කිරීම හෝ ලබා ගැනීම හෝ සේවාව ක්රියාත්මක සේවාදායක වෙතට හෝ වෙතින් කවර හෝ සම්ප්රේෂණයක් විකේතනය සඳහා ප්රයත්න දැරීම; සහ (ix) වෙනත් කිනම් හෝ පුද්ගලයකුට හිංසා කිරීම, තර්ජනය කිරීම හෝ හානි කිරීම හා/හෝ ඔවුන්ගේ පුද්ගලිකත්වය හෝ ගෞරවය ඇති අයිතිය උල්ලංඝනය කිරීම නොකළ යුතුය.
4.	සේවාව යාවත්කාලීන කිරීම, වෙනස් කිරීම හෝ අත්හිටුවීම
Samsung, කවර අවස්ථාවක හෝ, සේවාවෙහි දෝෂ නිරාකරණ, සේවා වැඩිදියුණු කිරීම්, නව විශේෂාංග, පවත්නා ක්‍රියාකාරිත්ව මකා දැමීම, හෝ විකරණය ඇතුළුව එහෙත් ඒවාට සීමා නොවී, සේවාව සඳහා යාවත්කාල සහ උත්ශ්‍රේණිගත කිරීම් (“යාවත්කාල”) සැපයීම හෝ ලද හැකි සේ සැලැස්වීම කළ හැකිය. කෙසේ වුවත්, ඔබ වෙත යාවත්කාල ලබා දීමට Samsung බැඳී නොසිටින බවට ඔබ පිළිගෙන එකඟ වේ. යාවත්කාල, එම යාවත්කාල සමග වෙනම නියම හා කොන්දේසි සපයා ඇත්තේ නම් පමණක් එකී වෙන් වෙන් නියම හා කොන්දේසි මගින් පාලනය කෙරෙන අතර නොඑසේ නම්, මෙම සේවා නියම මගින් පාලනය කෙරෙනු ලැබෙනු ඇත. ඔබ සහ අනෙක් පරිශිලකයන් ආරක්ෂා කිරීමට කාලීන ආකාරයකින් එවැනි යාවත්කාල ලැබීමේ වැදගත්කම සලකා ආරක්ෂක මෘදුකාංග සඳහා යාවත්කාල හෝ තීරණාත්මක දෝෂ නිරාකරණ හෝ අනෙක් වැදගත් යාවත්කාල ස්වයංක්‍රීයව බාගෙන ස්ථාපනය කිරීමට ඉඩ ඇත.
අදාළ නීතියෙන් අනුමැතිය ලබා දෙන ප්‍රමාණයට Samsung ප්‍රකාශිතව පූර්ව දැනුම්දීමකින් පසුව පමණක් සේවාවට හෝ එහි යම් කොටසක් වෙත හෝ ඇති ප්‍රවේශයවෙනස් කිරීමට, අත් හිටුවීමට, ඉවත් කිරීමට, භාවිතය සීමා කිරීමට හෝ අක්‍රිය කිරීමට අයිතිය රඳවා ගනී. 
5.	තෙවන පාර්ශ්වීය සේවා සහ අන්තර්ගතය 
තෙවන පාර්ශ්වීය සේවා සහ/හෝ අන්තර්ගතය ද සේවාව මාර්ගයෙන් ඔබට ලද හැකි විය හැකිය. නීතිය මගින් අවසර දෙන තාක් දුරට, Samsung, කවර හෝ තෙවන පාර්ශ්වීය සේවා හෝ අන්තර්ගතය සම්බන්ධයෙන් කිසියම් පැතිකඩකින්, ගුණාත්මකභාවය, නිරවද්‍යතාව, ඵලදායකත්වය, වෛරසවලින් තොර බව,තෙවන පාර්ශ්වීය අයිතිවාසිකම් උල්ලංඝනය නොකරන බව සහ අදාළ කවර හෝ නීති හෝ නියාමනවලට අනුකූල බව ඇතුළුව ඒවාට සීමා නොවී, කිසියම් වගකීම් සහතිකයක්, කොන්දේසියක් හෝ නියෝජනයක් සම්බන්ධ වගකීම අත්හරියි. තෙවන පාර්ශ්වීය සේවා සහ අන්තර්ගතය භාවිතය එවැනි තෙවන පාර්ශ්වීය සැපයුම්කරුගේ පරිශීලන නියම, බලපත්‍ර ගිවිසුම, රහස්‍යතා ප්‍රතිපත්තිය, හෝ වෙනත් එවැනි ගිවිසුම් මගින් පාලනය විය හැකිය. සේවාව විවෘත මූලාශ්‍ර බලපත්‍රවලට යටත් විය හැකි අතර එවැනි අවස්ථාවලදී එවැනි විවෘත මූලාශ්‍ර බලපත්‍රවල නියමයන් සේවාවෙහි එම කොටස සම්බන්ධයෙන් මෙම සේවා නියමයන්හි නියම පූර්වගමනය කළ හැකිය.
6.	දත්ත රැස් කිරීම සහ භාවිතය
Samsung සහ/හෝ Samsung මගින් පිළිගන්නා ලද පාර්ශව සේවාව සහ යාවත්කාල සැපයීමට සහ සේවාව වැඩිදියුණු කිරීමට හෝ වර්ධනය කිරීමට අවශ්‍ය තොරතුරු එක්රැස් කිරීම සහ භාවිතා කිරීම කළ හැක. සෑමවිටක ම ඔබේ තොරතුරු අදාළ නීතිය සහ පහත සබැඳියෙන් කියවිය හැකි Samsungහි ගෝලීය රහස්‍යතා ප්‍රතිපත්තියට අනුකූලව සලකනු ලැබේ: http://account.samsung.com/membership/pp 
7.	දත්ත ප්‍රවේශය 
සමහර විශේෂාංගවලට ඔබගේ ජංගම උපාංගය සතුව අන්තර්ජාල ප්‍රවේශය තිබීම අවශ්‍ය විය හැකි අතර ඒවා ඔබගේ ජාල හෝ අන්තර්ජාල සැපයුම්කරු විසින් පනවන ලද සීමා කිරීම්වලට යටත් විය හැකිය. සේවාවට ඔබේ දත්ත ජාලය ඔස්සේ ප්‍රවේශය අවශ්‍ය විය හැකි අතර ඉන් ඔබේ ගෙවීම් සැලැස්ම අනුව අතිරේක ගාස්තු අය කරනු ලැබීමට හේතු විය හැක. මීට අමතරව, ඔබගේ උපාංගයේ දෘඪාංග හෝ දත්ත ප්‍රවේශය සම්බන්ධ යෝග්‍යතාව සහ ක්‍රියාකාරීත්වය මගින් සේවාවෙහි ඇතැම් විශේෂාංග රස විඳීම කෙරෙහි බලපෑ හැක. දත්ත ජාලයේ හා/හෝ දත්ත ප්‍රවේශයේ ලද හැකි බව හෝ වේගවත් බව සම්බන්ධයෙන් Samsung වග කියනු නොලබන බව ඔබ ප්‍රකාශිතව පිළිගෙන එකඟ වේ.

8.	නීතිය සමඟ අනුකූලතාව
සියලුම අදාළ අපනයන සීමා නීති සහ නියාමන ඇතුළුව එහෙත් ඒවාට සීමා නොවී, සේවාව භාවිත කිරීම හා සම්බන්ධයන් අදාළ සෑම සියලු නීතියකට සහ නියාමනයකටම අනුකූල වීමට ඔබ පිළිගෙන එකඟ වෙයි. 
9.	සමාපනය
මෙම නියම හා කොන්දේසි සමාපනය වන තුරු බලාත්මක වේ. ඔබට ඕනෑම මොහොතක මෙම සේවා නියම සමාපනය කිරීම සඳහා ඔබේ සේවාව භාවිතය නවතා දමා අදාළ සියලු මෘදුකාංග, ලේඛන සහ Samsung විසින් සපයනු ලැබූ උපස්ථ පිටපත් ඇතුළු වෙනත් ද්‍රව්‍ය අස්ථාපනය කර, මකා දමා, අදාළ නම් නැවත භාර දිය හැක. ඔබ මෙම සේවා නියමයන්ට අනුකූල නොවන්නේ නම්, මෙම සේවා නියමයන් මත පදනම් ඔබගේ අයිතිවාසිකම් Samsung වෙතින් කිසිදු දැන්වීමක් නොමැතිවම ස්වයංක්‍රීයව පවාරණය වනු ඇත්තේය. මෙම සේවා නියමයන් සමාපනය කිරීම මත (හෝ Samsung විසින් සේවා නියමයන් සමාපනය කළ විටක, එවැන්නක් ගැන දැනගත් වහාම) ඔබ විසින් සේවාවේ සියලු භාවිතයන් නවතා දැමිය යුතුය. පැහැදිලිව දක්වතොත්, මෙම සේවා නියම සහ සේවාව Samsung විසින් ඔබට දින තිහ (30)කට පෙර දැනුම් දී (උදා., සේවා වෙබ් අඩවිය, යෙදුම් මාර්ගික උත්පතන, ඊමේල් ආදියෙන්.) ඕනෑම මොහොතක සමාපනය කළ හැක්කේය.
10.	වගකීම් වියාචනය
අදාළ නීතිය මගින් අවසර දෙන උපරිම ප්‍රමාණයට, SAMSUNG වෙතින් වන ප්‍රකාශිත හෝ ව්‍යංග, කවර ආකාරයක හෝ වගකීම් සහතික හෝ ගිවිසුම්ගත කොන්දේසිවලින් තොරව සේවාව “පවත්නා තත්ත්වයෙන්” සහ “ලද හැකි බව අනුව” පදනමින් සපයනු ලැබේ. අදාළ නීතිය මගින් අවසර දෙන උපරිම ප්‍රමාණයට, SAMSUNG, වෙළඳ හැකියාව, සතුටුදායක ගුණාත්මය, විශේෂිත අරමුණක් සඳහා යෝග්‍යතාවය, විශ්වසනීය බව හෝ ලද හැකියාව, නිරවද්‍යතාව, වෛරසවලින් තොරබව, නිසල විඳීම, තෙවන පාර්ශ්වීය අයිතිවාසිකම් උල්ලංඝනය නොකරන බව හෝ අනෙකුත් අයිතිවාසිකම් උල්ලංඝනය සම්බන්ධ ව්‍යංග සහතික හෝ නියමයන් ඇතුළුව එහෙත් ඒවාට සීමා නොවී, සියලුම ප්‍රකාශිත, ව්‍යංග, හෝ ව්‍යවස්ථාපිත සහතික හෝ අනෙකුත් නියමයන් අත්හරියි. ඇතැම් අධිකරණ බල ප්‍රදේශ ව්‍යංග සහතික බැහැර කිරීම් හෝ සීමා කිරීම් සඳහා ඉඩ නොදෙන අතර එබැවින් ඉහත බැහැර කිරීම් හෝ සීමා කිරීම් ඔබට අදාළ නොවිය හැක. ඔබ Samsung හෝ එහි අනුබද්ධයන් වෙතින් අත්කර ගත්, වාචික වේවා ලිඛිත වේවා, උපදෙස් හෝ තොරතුරු, සේවාව සම්බන්ධ සහතික පිළිබඳ Samsungහි මෙම වියාචනය වෙනස් කරන්නක්, හෝ Samsung වෙතින් වන කවර ආකාරයේ හෝ වගකීම් සහතිකයක් නිර්මාණය කරන්නක් ලෙස නොසැලකිය යුතුය. 
පූර්ව වියාචනය සීමා කිරීමකින් තොරව, සහ අදාළ නීතියෙන් අවසර දී ඇති උපරිම ප්‍රමාණයට අනුව සේවාව හෝ අන්තර්ගතය ගැන හෝ එහි අන්තර්ගතය (i) බාධාවකින් තොරව, කාලානුරූපව, ආරක්ෂිතව හෝ දෝෂ රහිත කළමනාකාරකයක් තුළ ක්‍රියාත්මක වනු ඇති බවට ද (ii) සැම විටම ලද හැකිවනු ඇති බවට නැතහොත් සියලු හානිකර සංරචක හෝ දෝෂවලින් නිදහස් වනු ඇති බවටද (iii) අනවසරයෙන් ප්‍රවේශ වීමෙන් ආරක්ෂාකාරී වී ඇති බව හෝ ප්‍රතිරෝධීව ක්‍රියාකරන බවට ද (ඔබට ලබා දුන් අන්තර්ගතය හෝ ඔබ විසින් සපයන ලද තොරතුරු ඇතුළත්ව) හෝ (iv) සේවාවල ගුණාත්මකභාවය ඔබට සෑහීමකට පත්විය හැකි හෝ දෝෂ නිවැරදි කරනු ඇති බවට ද නිරවද්‍ය, සම්පූර්ණ හෝ විශ්වාසදායක වනු ඇති බවට ද; සහතිකයක් හෝ වගකීමක් අප විසින් ඉදිරිපත් නොකරනු ලබයි.

11.	වගකීම සීමාකිරීම
11.1 අදාළ නීතිය මගින් එවැනි බැහැර කිරීමක් හෝ සීමා කිරීමක් වළක්වන ප්‍රමාණයට, හෝ ප්‍රාමාණික අධිකරණ බලයක් හිමි අධිකරණයක් විසින් එවැනි බැහැර කිරීමක් හෝ සීමා කිරීමක් අදාළ නීතිය යටතේ බලාත්මක නොවන බවට තීරණය කරන ප්‍රමාණයට මිස, SAMSUNG සහ ඔබ අදාළ නීතිය යටතේ වගකීම බැහැර කිරීමට හෝ සීමා කිරීමට නොහැකි යම් පාඩුවක් හෝ හානියක් සඳහා වගකීම සීමා කිරීමට හෝ බැහැර කිරීමට කටයුතු නොකළ යුතුය. 
11.2 අදාළ නීතියෙන් අනුමැතිය ලබා දෙන උපරිමයට යටත්ව, SAMSUNG (i) හානිය වක්‍ර, ආනුෂංගික, විශේෂ, ප්‍රතිවිපාකමය, හෝ විශේෂ හෝ දණ්ඩනීය හානිවලින් සමන්විත වන විට, හෝ (ii) කිසියම් ලාභ අහිමි වීමක්, ව්‍යාපාර අහිමි වීමක්, අවස්ථා අහිමි වීමක්, දත්ත අහිමි වීමක් සඳහා හෝ (iii) පාඩුව දෝෂ, අත්හැරීම්, හෝ බාධා, පරිගණක වෛරස, සබැඳුම් හෝ සම්බන්ධකතා ප්‍රශ්න, හෝ ජාල ගාස්තු සඳහා සම්බන්ධව වන විටක; විශේෂයෙන් එවැනි අහිමිවීමේ අවදානමක් ඒ පිළිබඳව Samsung දැනුවත් කර ඇති විටක පවා, පාඩුව, හානිය හෝ ගිවිසුම යටතේ වගකීම (නොසැලකිල්ල ඇතුළුව), තෙවන පාර්ශව වගකීම් පිළිබඳ නීති (‘තෝරතය’ සහ නොසැලකිල්ල පිළිබඳ හිමිකම් පෑම් ඇතුළුව) හෝ ව්‍යවස්ථාපිත බැඳීම් හෝ වෙනත් කවර හෝ නීතිමය පදනමකින් කවරාකාරයකින් බැඳීමකට යටත් නොවන්නේය. 
11.3 අදාළ නීතියෙන් අවසර ලබා දෙන උපරිමයට යටත්ව, මෙම සේවා නියමවලින් උද්ගත වන හෝ ඒවා හා සබැඳුණු SAMSUNG කෙරෙහි ඔබ වෙත ඇති සමස්ත මූල්‍ය වගකීම. සේවාව හෝ එහි අදාළ දෑ ඔබ විසින් මෙම සේවාව සඳහා SAMSUNG හෝ SAMSUNGහි අනුබද්ධිත සමාගමට ඔබ විසින් ගෙවූ අගය ඉක්මවා නොයනු ඇත. 

11.4 ඔබ සේවාවල ප්‍රතිලාභ සැලකූ විට ඉහත 10 සහ 11 වගන්තිවල ප්‍රතිපාදන සාධාරණ බව පිළිගන්නා අතර ඔබ ඒවාට අනුව එවැනි අවදානම් පිළිගැනීම සහ/හෝ නිසි පරිදි රක්‍ෂණය සිදු කරනු ඇත. 
11.5 කවර හෝ දත්ත හානිවීමක් වළක්වා ගැනීම සඳහා ඔබ සේවා භාවිත කිරීමට පෙරාතුව ඔබගේ උපාංගය මත ඔබගේ දත්ත උපස්ථ කිරීම අත්‍යවශ්‍ය වේ. සේවාව භාවිතයෙන් ඇති වන කිනම් හෝ දත්ත හානියකට SAMSUNG වග කියනු නොලබන බවට ඔබ පිළිගෙන එකඟ වේ.
12.	හානිපූරණය
ඔබ විසින් සේවාව ඔබේ ව්‍යාපාරයේ, වෙළෙඳාමේ හෝ වෘත්තියේ කොටසක් ලෙස භාවිතා කරන්නේ නම් පමණක් පහත පෙළ අදාළ වේ: ඔබ, SAMSUNG, එහි ගිවිසුම් දරන්නන්, සේවානියුක්තිකයන්, සහ නියෝජිතයන්, ඔබගේ අනීතික සේවාව භාවිතය, ඔබ විසින් කිසියම් තෙවන පාර්ශ්වයක අයිතිවාසිකම් උල්ලංඝනය, හෝ මෙම සේවා නියමයන්හි කිසියම් කඩවීමක් නිසාවෙන් පැන නඟින කවර හෝ හිමිකම් පෑමක්, පාඩුවක්, හානියක් හා/හෝ බැඳීමක් (නෛතික ගාස්තු, සහ වියදම් ඇතුළුව) වෙතින් හානිපූරණය කිරීමට, ආරක්ෂා කිරීමට සහ හානිවලින් මුක්තව පැවැත්වීමට එකඟ වන්නෙහිය.
13.	අදාළ වන නීතිය
මෙම සේවා නියමයන්, එහි නීතිමය ප්‍රතිපාදන සමඟ ඇති ගැටුම් නොසලකා, ඔබ පදිංචිකරුවකු වන අධිකරණ බල ප්‍රදේශයේ නීති මගින් පාලනය වේ. මෙම සේවා නියමයන් අන්තර්ජාතික භාණ්ඩ විකිණීම සඳහා වන ගිවිසුම් පිළිබඳ එක්සත් ජාතීන්ගේ සම්මුතිය මගින් පාලනය නොවිය යුතු අතර එය අදාළ කර ගැනීම ප්‍රකාශිතවම බැහැර කරනු ලැබේ. 
14.	ආරවුල් විසඳීම 
ඔබ පාරිභෝගිකයෙකු වේ නම් (සහ මෙම නියමය ඔබගේ දේශීය නීතිය යටතේ අන් ආකාරයකින් නිර්වචනය කර නැත්නම් මෙහි අරුත “සේවාව ව්‍යාපාරයක, වෙළඳාමක හෝ වෘත්තියක කොටසක් වශයෙන් භාවිත නොකිරීම” යන්නයි) ඔබ පදිංචි වී සිටින ප්‍රදේශයේ අධිකරණයට මෙම සේවා නියමයන් හෝ සේවාව කෙරෙන පැන නඟින කිසියම් ආරවුලක්, මත භේදයක් හෝ වෙනසක් අසා තීරණය කිරීමට අනන්‍ය නොවන අධිකරණ බලය ඇත්තේය. ඔබ පාරිභෝගිකයෙකු නොවන්නේ නම්, මෙම සේවා නියමයන් වෙතින් හෝ ඔබගේ සේවාව භාවිතයෙන් කවරාකාරයකින් හෝ මතුවන ආරවුලක්, මතභේදයක් හෝ වෙනසක් වේ නම්, එය සුහදව විසඳනු නොලැබේ, එය වගඋත්තරකරුගේ ස්ථානයෙහි අන්තර්ජාතික වාණිජ මණ්ඩලයේ බේරුම්කරණ නීති යටතේ බේරුම්කරණ කටයුතුවලට යටත් විය යුත්තේය. ඉහතින් කුමක් සඳහන්ව තිබුණ ද එය නොතකා, Samsung විසින් ප්‍රාමාණික අධිකරණ බලයක් හිමි ඕනෑම උසාවියක වාරණ ප්‍රතිකර්ම (හෝ සමාන ආකාරයේ හදිසි නෛතික සහනයක්) සඳහා අයදුම් කරනු ලැබිය හැකිය. බේරුම්කරණ නඩු විභාග ඉංග්‍රීසි බසින් පැවැත්විය යුත්තේය.
15.	පැමිණිලි
මෙම සේවා නියමවලට අදාළව පැමිණිල්ලක් ගොනු කිරීමට ඔබ අදහස් කරන්නේ නම්, කරුණාකර මෙම සබැඳියෙන් අප අමතන්න:
https://www.samsung.com/global/galaxy/apps/samsung-members/
16.	සමස්ත ගිවිසුම
මෙම සේවා නියමයන් ඔබ සහ Samsung අතර සේවාව සම්බන්ධයෙන් වන සමස්ත ගිවිසුම වන අතර ඉන් සේවාව සම්බන්ධයෙන් හෝ මෙම සේවා නියමයන් මගින් ආවරිත වෙනත් කවර හෝ විෂයය කරුණක් සම්බන්ධයෙන් වන සියලුම පූර්ව හෝ සමකාලීන වාචික හෝ ලිඛිත සන්නිවේදන අතික්‍රමණය කෙරෙන්නේය. මෙම සේවා නියමයන්හි කවර හෝ ප්‍රතිපාදනයක් ශුන්‍ය, අවලංගු, බලාත්මක කළ නොහැකි හෝ අනීතික බවට තීරණය වුවහොත්, අනෙකුත් ප්‍රතිපාදන සම්පූර්ණ බලය සහිතව බලාත්මක වීම අඛණ්ඩ විය යුත්තේය.
17.	අත්හැරීමක් නොවේ
මෙම සේවා නියමයන් කවර අවස්ථාවක හෝ කවර ප්‍රතිපාදනයක් හෝ බලාත්මක කිරීමෙහි Samsung අසමත් වීම, හෝ මෙම සේවා නියමයන්හි කවර හෝ ප්‍රතිපාදනයක් ඔබ ලවා සාධනය කර ගැනීමෙහි Samsung සමත් වීම, කවර ආකාරයකින් වත් එවැනි ප්‍රතිපාදනයක් අත්හැරීමක් බවට සංස්ථාපනය නොවිය යුතු අතර ඉනික්බිතිව එවැනි ප්‍රතිපාදන බලාත්මක කිරීමට Samsung වෙත ඇති අයිතියට බලපෑමක් නොවිය යුතුය. Samsung විසින් ප්‍රකාශිතව කළ මෙම සේවා නියමයන්හි කිසියම් ප්‍රතිපාදනයක, කොන්දේසියක හෝ අවශ්‍යතාවක අත්හැරීමක් එවැනි ප්‍රතිපාදනයකට, කොන්දේසියකට හෝ අවශ්‍යතාවකට අනුකූල වීමේ අනාගත බැඳියාවකින් අත්හැරීමක් සංස්ථාපනය නොකරන්නේය.
18.	පැවැත්ම
මෙම සේවා නියමයන්හි 2, 10, 11 සහ 12 වගන්ති සහ වෙනත් කවර හෝ ස්වභාවයෙන්ම බලාත්මකව පැවතිය යුතු විධිවිධානයක් මෙම සේවා නියමයන් කල් ඉකුත් වීමේ දී හෝ පෙර පවාරණයේදීත් දිගටම පවතින අතර වලංගු සහ බැඳීම් ඇති කරන ලෙස පැවතිය යුත්තේය.
19.	මාතෘකා
මෙම සේවා නියමයන්හි ඇතුළත් මාතෘකා පරිශීලන අරමුණ සඳහා පමණක් වන අතර ඒවායින් මෙම සේවා නියමයන්හි අර්ථය හෝ අර්ථ නිරූපණයට බලපෑමක් නොවිය යුත්තේය.

[10/20/2021]
