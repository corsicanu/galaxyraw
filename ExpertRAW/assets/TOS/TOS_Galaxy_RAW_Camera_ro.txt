[Expert RAW] CONDIȚII DE PRESTARE A SERVICIULUI
IMPORTANT – CITIȚI CU ATENȚIE. PREZENTELE CONDIȚII DE PRESTARE A SERVICIULUI („CPS”) REPREZINTĂ ACORDUL LEGAL DINTRE DVS. ȘI SAMSUNG ELECTRONICS CO., LTD. ȘI AFILIAȚII SĂI (DENUMIȚI ÎMPREUNĂ „SAMSUNG”) PENTRU [Expert RAW] ȘI ORICE SOFTWARE SAU DOCUMENTAȚIE AFERENTĂ (DENUMITE COLECTIV „SERVICIUL”) FURNIZATE DE CĂTRE SAMSUNG, AFILIAȚII SĂI, FURNIZORII SĂI TERȚI ȘI/SAU LICENȚIATORII SĂI. PRIN ACCEPTAREA ACESTOR CPS, SUNTEȚI DE ACORD SĂ FIȚI OBLIGAȚI DE ACESTE CPS. DACĂ NU SUNTEȚI DE ACORD CU CPS, NU INSTALAȚI ȘI NU UTILIZAȚI SERVICIUL. DACĂ SAMSUNG MODIFICĂ ACESTE CPS, SAMSUNG VA ACTUALIZA ACESTE CPS REVIZUITE ȘI VĂ VA NOTIFICA ÎNAINTE DE A EFECTUA ORICE TIP DE MODIFICĂRI SEMNIFICATIVE ALE ACESTOR CPS. PUTEȚI ÎNCETA UTILIZAREA ȘI PUTEȚI DEZINSTALA SERVICIUL ÎN ORICE MOMENT, ÎN CAZUL ÎN CARE NU SUNTEȚI DE ACORD CU ACESTE MODIFICĂRI, DAR SE VA CONSIDERA CĂ LE-AȚI ÎNȚELES ȘI CĂ LE-AȚI ACCEPTAT PRIN CONTINUAREA UTILIZĂRII SERVICIULUI.

DESCRIEREA SERVICIULUI
Acest SERVICIU furnizează caracteristici pentru realizarea de imagini în format RAW îmbunătățit, precum și pentru vizualizarea și partajarea conținutului.
* Vă rugăm să rețineți că imaginile realizate cu acest SERVICIU nu pot fi deschise pe alte dispozitive sau cu alte servicii, care nu acceptă funcționalitățile acestui SERVICIU.
* Vă rugăm să rețineți că atunci când utilizați acest SERVICIU la interior sau în medii subterane unde recepția GPS nu este bună, etichetele locației pot fi înregistrate incorect.

1.	Acordarea licenței
Sub rezerva prevederilor acestor CPS, vi se acordă o licență limitată, neexclusivă și revocabilă pentru a instala, a accesa și a utiliza SERVICIUL. Serviciile și caracteristicile oferite de SERVICIU sau de Actualizare (definită în continuare) pot varia sau pot fi limitate, cu notificare prealabilă, în funcție de anumiți factori, inclusiv, dar fără a se limita la: țara, dispozitivul, sistemul de operare sau operatorul dumneavoastră de rețea. Cu excepția cazului în care aveți vârsta de minimum 18 ani împliniți, nu aveți dreptul să vă angajați la aceste CPS sau să utilizați SERVICIUL, decât dacă părintele sau tutorele dumneavoastră legal înțelege și este de acord cu termenii și condițiile acestor CPS. Dacă sunteți un părinte sau un tutore, care îi permite unei persoane cu vârsta sub 18 ani („Minor”) să utilizeze SERVICIUL, vă acordați consimțământul să: (i) supravegheați utilizarea de către Minor a SERVICIULUI; (ii) vă asumați toate riscurile asociate cu utilizarea SERVICIULUI de către Minor; (iii) vă asumați orice răspundere care rezultă din utilizarea SERVICIULUI de către Minor, în măsura permisă prin legislația aplicabilă; (iv) asigurați acuratețea și veridicitatea tuturor informațiilor furnizate de către Minor; și (v) vă asumați responsabilitatea și, de asemenea, vă angajați să respectați aceste CPS pentru accesarea și utilizarea SERVICIULUI de către Minor. Acceptați în mod expres că Samsung declină orice răspundere rezultată în urma utilizării de către Minor a SERVICIULUI.
Confirmați și sunteți de acord în mod expres că utilizarea SERVICIULUI se derulează pe propriul dumneavoastră risc și că vă revine integral riscul privind efortul, acuratețea, calitatea sau performanța nesatisfăcătoare. Prin utilizarea SERVICIULUI, confirmați și sunteți de acord cu faptul că Samsung nu este responsabilă pentru niciun produs și/sau serviciu al unui terț conex și, de asemenea, că nu este responsabilă sau răspunzătoare pentru conținutul, materialele publicitare, produsele, serviciile sau alte materiale furnizate sau disponibile prin serviciile terților respectivi.

2.	Rezervarea drepturilor și proprietatea
Acest SERVICIU include software-ul și datele furnizate de părțile terțe. Confirmați că SERVICIUL este proprietatea Samsung și a licențiatorilor săi și este protejat în temeiul legilor aplicabile privind drepturile de autor și al altor legi și tratate privind proprietatea intelectuală. Aceste CPS și utilizarea de către dvs. a SERVICIULUI nu vă acordă niciun drept de proprietate la sau asupra SERVICIULUI și vi se acordă numai o licență de utilizare netransferabilă, neexclusivă, personală, limitată care este revocabilă în conformitate cu prevederile acestor CPS. Nu puteți utiliza SERVICIUL pentru a reproduce materiale protejate prin drepturi de autor sau materiale pentru care nu aveți dreptul sau aprobarea legală să le reproduceți.
3.	Restricții
Cu excepția măsurii în care legislația dumneavoastră locală obligatorie vă solicită să puteți face acest lucru, nu puteți (i) să rescrieți programele, să decompilați, să dezasamblați sau să încercați în alt mod să descoperiți codul sursă sau algoritmii SERVICIULUI; (ii) să modificați sau să dezactivați nicio caracteristică a SERVICIULUI; (iii) să duplicați și/sau să creați lucrări derivate bazate pe SERVICIU; (iv) să închiriați, să concesionați, să împrumutați, să sublicențiați sau să furnizați servicii comerciale de găzduire cu ajutorul SERVICIULUI; (v) să încălcați drepturile noastre de proprietate intelectuală sau cele ale unei terțe părți în legătură cu utilizarea de către dumneavoastră a SERVICIULUI (în măsura în care o astfel de utilizare nu este licențiată prin aceste CPS); (vi) să utilizați SERVICIUL în mod ilegal, în scopuri ilegale sau în orice mod care nu corespunde acestor CPS sau să acționați în mod fraudulos sau cu rea intenție, de exemplu, prin hacking sau prin introducerea de coduri rău intenționate, inclusiv viruși, sau de date dăunătoare în SERVICIU sau în orice sistem de operare; (vii) să utilizați SERVICIUL într-un mod care ar putea deteriora, dezactiva, suprasolicita, afecta sau compromite sistemele sau securitatea noastră sau care ar putea interfera cu alți utilizatori; (viii) să colectați sau să adunați informații sau date din SERVICIU sau din sistemele noastre sau să încercați să descifrați orice transmisiuni către sau de la serverele pe care este executat SERVICIUL; și (ix) să utilizați SERVICIUL pentru a hărțui, a amenința sau a vătăma orice altă persoană și/sau a încălca viața sa privată sau dreptul său la onoare.
4.	Actualizarea, modificarea sau suspendarea SERVICIULUI
Samsung poate, în orice moment, să furnizeze sau să pună la dispoziție actualizări sau upgrade-uri pentru SERVICIU („Actualizări”), inclusiv, dar fără a se limita la, remedieri de erori, îmbunătățiri de servicii, caracteristici noi, ștergerea funcțiilor existente sau modificarea SERVICIULUI. Cu toate acestea, confirmați și acceptați că Samsung nu este obligată să vă furnizeze Actualizări. Actualizările vor fi guvernate de aceste CPS, în afara cazului în care se furnizează termeni și condiții separate odată cu aceste Actualizări, caz în care termenii și condițiile separate vor reglementa Actualizările. Actualizările pentru software-ul de securitate, corectarea erorilor critice sau alte Actualizări importante pot fi descărcate și instalate automat, având în vedere importanța primirii acestui tip de Actualizări în timp util, pentru a contribui la protecția dvs. și a celorlalți utilizatori.
În măsura permisă prin legislația în vigoare, Samsung își rezervă, în mod expres ,dreptul de a schimba, suspenda, elimina, limita utilizarea sau dezactiva accesul la SERVICIU sau la orice parte a acestuia, numai în urma unei notificări prealabile. 
5.	Servicii și conținut de la părți terțe 
Serviciile și/sau conținutul de la părțile terțe pot fi, de asemenea, disponibile prin intermediul SERVICIULUI. În măsura permisă de lege, Samsung declină orice garanție, condiție sau declarație în legătură cu serviciile sau conținutul de la părți terțe, cu privire la orice aspect, inclusiv, dar fără limitare la, calitate, acuratețe, eficiență, lipsa virușilor, neîncălcarea drepturilor părților terțe și conformitatea cu toate legile sau reglementările aplicabile. Utilizarea serviciilor și conținuturilor terților poate fi guvernată de termenii de utilizare, acordul de licență, politica de confidențialitate sau alte astfel de acorduri ale furnizorilor terți. Anumite părți ale SERVICIULUI pot face obiectul unor licențe open source, în care termenii unor astfel de licențe open source pot prevala asupra termenilor acestor CPS cu privire la respectiva parte a SERVICIULUI.
6.	Colectarea și utilizarea datelor
Samsung și/sau părțile care sunt împuternicite de Samsung pot colecta și utiliza informațiile necesare pentru a furniza SERVICIUL și Actualizările, precum și pentru a îmbunătăți sau a extinde SERVICIUL. Informațiile dvs. vor fi tratate în permanență în conformitate cu legislația în vigoare și cu Politica de confidențialitate globală Samsung, care poate fi consultată la adresa: http://account.samsung.com/membership/pp.
7.	Accesul la date 
Anumite caracteristici ale SERVICIULUI pot necesita ca dispozitivul dumneavoastră mobil să aibă acces la internet și pot fi supuse restricțiilor impuse de furnizorul dumneavoastră de rețea sau de internet. SERVICIUL poate necesita acces la internet prin intermediul rețelei dumneavoastră de date, fapt care poate genera costuri suplimentare, în funcție de planul tarifar. În plus, capacitatea dvs. de a utiliza anumite caracteristici ale SERVICIULUI poate fi afectată de caracterul adecvat și de performanțele hardware-ului dispozitivului dvs. sau de accesul la date. Confirmați și acceptați în mod expres că Samsung nu este responsabilă pentru disponibilitatea și promptitudinea rețelei de date și/sau a accesului la date.

8.	Respectarea legii
Înțelegeți și sunteți de acord să vă conformați cu toate legile și reglementările aplicabile, atunci când utilizați SERVICIUL, inclusiv, fără limitare la, toate legile și reglementările aplicabile privind restricțiile de export. 
9.	Reziliere
Aceste CPS rămân în vigoare până în momentul rezilierii lor. Puteți rezilia în orice moment aceste CPS prin încetarea utilizării SERVICIULUI și prin dezinstalarea, ștergerea și, dacă este cazul, returnarea tuturor software-urilor, documentațiilor și celorlalte materiale conexe furnizate de Samsung, inclusiv copiile de rezervă ale acestora. În cazul în care nu vă conformați acestor CPS, drepturile ce vă revin în baza acestor CPS vor fi reziliate în mod automat, fără notificare din partea Samsung. La momentul rezilierii acestor CPS (sau în cazul în care Samsung a reziliat CPS, imediat după ce ați luat cunoștință de o astfel de reziliere), trebuie să încetați imediat orice utilizare a SERVICIULUI. Pentru clarificare, Samsung poate rezilia, în orice moment, aceste CPS și SERVICIUL, printr-o notificare prealabilă adresată dumneavoastră cu treizeci (30) de zile în avans (de exemplu, prin site-ul serviciului, printr-un mesaj pop-up în cadrul aplicației, printr-un e-mail etc.).
10.	Clauză privind exonerarea de garanție
ÎN MĂSURA MAXIMĂ PERMISĂ DE LEGISLAȚIA ÎN VIGOARE, SERVICIUL ESTE FURNIZAT „CA ATARE” ȘI „ÎN FUNCȚIE DE DISPONIBILITATE”, FĂRĂ NICIUN FEL DE GARANȚII SAU CONDIȚII CONTRACTUALE DE VREUN FEL, DIN PARTEA SAMSUNG, EXPLICITE SAU IMPLICITE. ÎN MĂSURA MAXIMĂ PERMISĂ DE LEGISLAȚIA APLICABILĂ, SAMSUNG DECLINĂ ORICE GARANȚII SAU ALTE CLAUZE EXPLICITE, IMPLICITE SAU STATUTARE, INCLUSIV, DAR FĂRĂ LIMITARE LA, GARANȚII SAU CLAUZE IMPLICITE DE VANDABILITATE, CALITATE SATISFĂCĂTOARE, CARACTER ADECVAT PENTRU UN ANUMIT SCOP, FIABILITATE SAU DISPONIBILITATE, ACURATEȚE, LIPSA VIRUȘILOR, UTILIZARE NETULBURATĂ, NEÎNCĂLCARE A DREPTURILOR PĂRȚILOR TERȚE SAU ALTĂ ÎNCĂLCARE A DREPTURILOR. UNELE JURISDICȚII NU PERMIT EXCLUDERI SAU LIMITĂRI ALE GARANȚIILOR IMPLICITE, DECI ESTE POSIBIL CA EXCLUDERILE SAU LIMITĂRILE DE MAI SUS SĂ NU SE APLICE ÎN CAZUL DUMNEAVOASTRĂ. NICIUN SFAT SAU INFORMAȚIE, VERBALĂ SAU SCRISĂ, OBȚINUTĂ DE DVS. DE LA SAMSUNG SAU AFILIAȚII SĂI, NU VA MODIFICA ACEASTĂ CLAUZĂ DE EXONERARE DE GARANȚIE DE CĂTRE SAMSUNG CU PRIVIRE LA SERVICIU ȘI NU VA GENERA NICIO GARANȚIE, DE NICIUN FEL, DIN PARTEA SAMSUNG. 
FĂRĂ A LIMITA CLAUZA DE EXONERARE ANTERIOARĂ ȘI ÎN MĂSURA MAXIMĂ PERMISĂ DE LEGISLAȚIA ÎN VIGOARE, SAMSUNG NU DECLARĂ, NU GARANTEAZĂ ȘI NU ASIGURĂ CĂ SERVICIUL SAU CONȚINUTUL DIN ACESTA (i) VA FUNCȚIONA NEÎNTRERUPT, LA TIMP, SIGUR SAU FĂRĂ ERORI; (ii) VA FI DISPONIBIL ÎN PERMANENȚĂ SAU VA FI LIPSIT DE COMPONENTE DĂUNĂTOARE SAU ERORI; (iii) VA FI SIGUR SAU IMUN (INCLUSIV CONȚINUTUL CARE VĂ ESTE LIVRAT SAU INFORMAȚIILE PE CARE LE-AȚI FURNIZAT) LA ACCESUL NEAUTORIZAT SAU (iv) VA FI EXACT, COMPLET SAU FIABIL, CĂ VEȚI GĂSI SATISFĂCĂTOARE CALITATEA SERVICIULUI SAU CĂ ERORILE VOR FI CORECTATE.

11.	Limitarea răspunderii
11.1 SAMSUNG și dumneavoastră nu limitați și nu excludeți răspunderea pentru niciun tip de pierdere sau prejudiciu pentru care răspunderea nu poate, în conformitate cu legislația în vigoare, să fie exclusă sau limitată, în măsura în care legislația în vigoare împiedică o astfel de excludere sau limitare, sau în măsura în care o instanță competentă hotărăște că o astfel de excludere sau limitare nu ar putea produce efecte în conformitate cu legislația în vigoare. 
11.2 În măsura maximă permisă de legislația aplicabilă, SAMSUNG nu este responsabilă pentru o pierdere, daună sau răspundere în baza unui contract (inclusiv neglijență) sau în temeiul unor legi privind obligațiile terțelor părți (inclusiv cereri de „prejudiciere” și neglijență) sau în temeiul unor obligații legale ori pe orice alt temei juridic de orice natură, chiar dacă SAMSUNG a fost notificată în mod specific cu privire la riscul unei astfel de pierderi (i) în cazul în care pierderea este indirectă, accidentală, specială, secundară sau implică daune exemplare sau punitive, (ii) pentru nicio pierdere a profitului, pierdere a activității comerciale, pierdere de oportunități, pierdere de date sau (iii) se referă la erori, omisiuni sau întreruperi, viruși de computer, probleme de conectare sau conectivitate sau pentru tarife de rețea. 
11.3 În măsura maximă permisă de legislația aplicabilă, răspunderea financiară totală a SAMSUNG față de dvs., derivată din sau în legătură cu aceste CPS, cu SERVICIUL sau aspectele conexe nu va depăși suma plătită de dvs. către SAMSUNG sau către afiliații SAMSUNG, în mod specific pentru acest SERVICIU. 

11.4 Confirmați că prevederile de mai sus ale clauzelor 10 și 11 sunt rezonabile comparativ cu beneficiile Serviciilor și veți accepta aceste riscuri și/sau vă veți asigura corespunzător. 
11.5 ESTE ESENȚIAL SĂ REALIZAȚI O COPIE DE REZERVĂ A DATELOR DUMNEAVOASTRĂ DE PE DISPOZITIV ÎNAINTE DE A UTILIZA SERVICIILE, PENTRU A EVITA PIERDEREA ORICĂROR DATE. CONFIRMAȚI ȘI ACCEPTAȚI ÎN MOD EXPRES CĂ SAMSUNG NU ESTE RESPONSABILĂ PENTRU NICIO PIERDERE A DATELOR CARE DECURGE DIN UTILIZAREA SERVICIULUI.
12.	Despăgubiri
Textul următor se aplică, numai în cazul în care utilizați SERVICIUL ca parte a activității de afaceri, comerciale sau profesiei dumneavoastră: Sunteți de acord să despăgubiți, să apărați și să asigurați compania SAMSUNG, afiliații, contractanții, angajații și reprezentanții acesteia împotriva oricăror cereri, pierderi, daune și/sau răspunderi (inclusiv taxele și cheltuielile de judecată) derivate din utilizarea de către dvs. a SERVICIULUI, încălcarea de către dvs. a drepturilor oricărui terț sau orice încălcare a acestor CPS.
13.	Legea aplicabilă
Aceste CPS sunt guvernate de legile din jurisdicția de la domiciliul dumneavoastră, fără a ține cont de prevederile legate de conflictul de legi. Prezentele CPS nu sunt guvernate de Convenția Națiunilor Unite privind contractele pentru vânzarea internațională de mărfuri, a cărei aplicare este în mod expres exclusă. 
14.	Soluționarea litigiilor 
În cazul în care sunteți un consumator (și în cazul în care acest termen nu este definit altfel în legislația dumneavoastră locală, acest lucru înseamnă „neutilizarea SERVICIULUI ca parte a activităților de afaceri, comerciale sau a profesiei”), atunci instanțele de pe teritoriul în care aveți reședința au jurisdicția neexclusivă de a asculta și decide orice litigiu, controversă sau conflict derivat din aceste CPS sau din SERVICIU. În cazul în care nu sunteți un consumator și dacă un litigiu, o controversă sau un conflict derivat în orice mod din aceste CPS sau din utilizarea de către dumneavoastră a SERVICIULUI nu este soluționat pe cale amiabilă, acesta trebuie să fie supus procedurilor de arbitraj, în conformitate cu normele de arbitraj ale Camerei Internaționale de Comerț din localitatea de reședință a pârâtului. Fără a aduce atingere celor menționate anterior, Samsung poate solicita măsuri punitive (sau un tip echivalent de măsură juridică de urgență) în orice instanță competentă. Audierile procedurilor de arbitraj se vor desfășura în limba engleză.
15.	Reclamații
Dacă doriți să depuneți o plângere cu privire la aceste CPS, vă rugăm să ne contactați la:
https://www.samsung.com/global/galaxy/apps/samsung-members/
16.	Integralitatea acordului
Aceste CPS reprezintă întregul acord dintre dumneavoastră și Samsung cu privire la SERVICIU și elimină toate comunicările, propunerile și declarațiile orale sau scrise, anterioare sau contemporane cu privire la SERVICIU sau la orice altă prevedere acoperită de aceste CPS. Dacă orice prevedere a acestor CPS este considerată nulă, nevalidă, inaplicabilă sau ilegală, celelalte prevederi își păstrează pe deplin valabilitatea și efectul.
17.	Nerenunțarea la drepturi
În cazul în care Samsung nu poate pune în aplicare, în orice moment, oricare dintre prevederile prezentelor CPS sau în cazul în care Samsung nu solicită, în orice moment, aducerea la îndeplinire de către Dumneavoastră a oricăror prevederi din prezentele CPS, nu se va considera în niciun caz că acest act reprezintă o renunțare prezentă sau viitoare la respectivele prevederi și nici nu va afecta în vreun mod dreptul Samsung de a pune în executare o astfel de prevedere la un moment ulterior. Renunțarea expresă de către Samsung la orice prevederi, condiții sau cerințe din prezentele CPS nu va constitui renunțarea la orice obligații viitoare de conformare cu astfel de prevederi, condiții sau cerințe.
18.	Rămânerea în vigoare ulterior încetării
Secțiunile 2, 10, 11 și 12 din prezentele CPS și orice alte prevederi care, prin natura lor, trebuie să continue să rămână în vigoare, își vor prelungi efectele și după expirarea sau rezilierea anticipată a prezentelor CPS și vor rămâne valabile și obligatorii.
19.	Titluri
Titlurile din prezentele CPS au exclusiv un scop de facilitare a orientării și nu vor afecta semnificația sau interpretarea prezentelor CPS.

[20/10/2021]
