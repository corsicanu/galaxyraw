CONDICIÓNS DE SERVIZO DE [Expert RAW]
IMPORTANTE - LER CON ATENCIÓN. ESTAS CONDICIÓNS DE SERVIZO CONSTITÚEN UN CONTRATO LEGAL QUE TI ASINAS CON SAMSUNG ELECTRONICS CO., LTD. E AS SÚAS FILIAIS (COLECTIVAMENTE “SAMSUNG”) PARA [Expert RAW] E CALQUERA OUTRO SOFTWARE OU DOCUMENTACIÓN CORRESPONDENTE Á MESMA (EN CONXUNTO, O “SERVIZO”), QUE FORNEZAN SAMSUNG, AS SÚAS FILIAIS, OS SEUS PROVEDORES EXTERNOS OU OS SEUS EMISORES DE LICENZAS. MEDIANTE A ACEPTACIÓN DESTAS CONDICIÓNS DE SERVIZO, ACEPTAS SOMETERTE A ELAS. SE NON ACEPTAS AS CONDICIÓNS DE SERVIZO, ENTÓN NON INSTALES NIN USES O SERVIZO. SE SAMSUNG REALIZA CAMBIOS NESTAS CONDICIÓNS DE SERVIZO, ACTUALIZARÁ AS CONDICIÓNS DE SERVIZO REVISADAS E ENVIARACHE UNHA NOTIFICACIÓN ANTES DE REALIZAR CAMBIOS SIGNIFICATIVOS NELAS. PODES DEIXAR DE UTILIZAR E DESINSTALAR O SERVIZO CANDO QUEIRAS SE NON ACEPTAS ESES CAMBIOS, PERO CONSIDERARASE QUE OS COMPRENDICHES E ACEPTACHES AO CONTINUARES A UTILIZAR O SERVIZO.

DESCRICIÓN DO SERVIZO
Este SERVIZO fornece características para tomar fotos en formato RAW mellorado, así como ver e compartir contido.
* Ten en conta que é posible que as fotos tomadas con este SERVIZO non se abran noutros dispositivos ou servizos que non admiten as funcionalidades deste SERVIZO.
* Ten en conta que cando usas este SERVIZO en contornas interiores ou subterráneas onde a recepción de sinal GPS non é boa, as etiquetas de localización poden gravarse de xeito incorrecto.

1.	Concesión de licenza
De acordo cos Termos destas Condicións de servizo, concédeseche unha licenza limitada, non exclusiva e revogable para instalar o SERVIZO, acceder a el e usalo. É posible que as prestacións e características fornecidas polo SERVIZO ou a Actualización (definida a continuación) varíen ou estean limitadas, con previo aviso, en función de determinados factores, incluídos, entre outros, o teu país, o dispositivo, o sistema operativo ou o operador de rede. Se non tes 18 anos ou máis, non tes permiso para acceder a estas Condicións de servizo nin usar o SERVIZO a menos que a túa nai, pai ou titor legal entenda e acepte os termos e condicións destas Condicións de servizo. Se es unha nai, pai ou titor legal que permite a unha persoa menor de 18 anos (“Menor”) usar o SERVIZO, aceptas: (i) supervisar o uso que o Menor fai do SERVIZO; (ii) asumir todos os riscos asociados ao uso que o Menor fai do SERVIZO; (iii) na medida en que a lei aplicable o permita, asumir calquera responsabilidade polo uso que o Menor faga do SERVIZO; (iv) asegurarte da exactitude e veracidade de toda a información fornecida polo Menor e (v) someterte a estas Condicións de servizo e asumir a responsabilidade para o acceso e uso deste SERVIZO por parte do Menor. Aceptas de xeito expreso que Samsung rexeita calquera responsabilidade con respecto ao uso do SERVIZO por parte do Menor.
Recoñeces e aceptas expresamente que o uso do SERVIZO é responsabilidade túa e que a elaboración, a calidade non satisfactoria, o rendemento e a exactitude quedan baixo o teu propio risco. Ao usares o SERVIZO, recoñeces e aceptas que Samsung non é responsable de ningún produto de terceiros e/ou servizos relacionados e que non é responsable nin ten obriga legal polo contido, anuncios, produtos, servizos nin outros materiais que estean dispoñibles nese servizo de terceiros.

2.	Reserva de dereitos e propiedade
Este SERVIZO inclúe software e datos fornecidos por terceiros. Recoñeces que o SERVIZO é propiedade de Samsung e os seus emisores de licenzas e que está protexido polas leis e tratados de dereitos de autor e de propiedade intelectual aplicables. Estas Condicións de servizo e o uso que fagas do SERVIZO non che conceden ningún dereito de propiedade do SERVIZO, e só se che concederá unha licenza limitada, persoal, non exclusiva, intransferible e revogable de acordo cos termos destas Condicións de servizo. Non podes usar o SERVIZO para reproducir materiais protexidos mediante dereitos de autor ou materiais para os que non tes o permiso legal ou os dereitos necesarios para reproducilos.
3.	Restricións
Salvo que o requiran as leis nacionais obrigatorias, non podes (i) aplicar enxeñería inversa, descompilar, desensamblar ou tentar descubrir dalgunha maneira o código fonte ou os algoritmos do SERVIZO; (ii) modificar ou desactivar calquera característica do SERVIZO; (iii) duplicar e/ou crear traballos derivados baseados no SERVIZO; (iv) alugar, arrendar, emprestar, sublicenzar ou fornecer prestacións de hospedaxe comerciais co SERVIZO; (v) infrinxir os nosos dereitos de propiedade intelectual ou os de calquera terceiro respecto ao teu uso do SERVIZO (sempre e cando ese uso non estea permitido por estas Condicións de servizo); (vi) utilizar o SERVIZO de maneira ilegal, con calquera propósito ilegal ou de forma incompatible con estas Condicións de servizo, ou actuar de forma maliciosa ou fraudulenta, por exemplo pirateando ou introducindo un código malicioso, como virus ou datos prexudiciais no SERVIZO ou en calquera sistema operativo; (vii) utilizar o SERVIZO de forma que poida danar, desactivar, sobrecargar, deteriorar ou comprometer os nosos sistemas ou seguridade, ou interferir con outros usuarios; (viii) recoller ou recompilar calquera tipo de información ou datos do SERVIZO ou sistemas, ou tentar descifrar calquera transmisión aos servidores desde os que se executa o SERVIZO ou desde eles; e (ix) usar o SERVIZO para acosar, ameazar ou danar a outra persoa e/ou violar a súa privacidade ou o seu dereito ao honor.
4.	Actualización, cambio ou suspensión do SERVIZO
Samsung pode, en calquera momento, fornecer ou facilitar actualizacións ou melloras do SERVIZO (“Actualizacións”), incluídas, pero sen limitarse a estas, correccións de erros, melloras de prestacións, novas funcións, eliminación de funcións existentes ou modificación do SERVIZO. Non obstante, tamén recoñeces e aceptas que Samsung non ten a obriga de fornecerche Actualizacións. As actualizacións rexeranse por estas Condicións de servizo a menos que se fornezan termos e condicións independentes con esas Actualizacións. De ser así, os termos e condicións independentes rexerán as Actualizacións. Pode que as Actualizacións do software de seguridade, correccións de erros graves ou outras Actualizacións se descarguen e se instalen automaticamente dada a importancia de recibir esas Actualizacións dun xeito oportuno para axudar a protexervos a ti e a outros usuarios.
Na medida en que o permita a lexislación aplicable, Samsung resérvase expresamente o dereito a cambiar, suspender, eliminar, limitar o uso ou desactivar o acceso ao SERVIZO ou a calquera parte do mesmo unicamente con previo aviso. 
5.	Servizos e Contidos de terceiros 
É posible que tamén estean dispoñibles servizos de terceiros e/ou contido a través do SERVIZO. Na medida permitida pola lei, Samsung rexeita ofrecer calquera garantía, condición ou representación con respecto aos servizos ou aos contidos de terceiros en relación con aspectos entre os que se inclúen, sen limitarse a eles, a calidade, a precisión, a eficacia, a ausencia de virus, a non violación de dereitos de terceiros e o cumprimento da lexislación e as normativas aplicables. O uso de servizos e contidos de terceiros pode estar rexido por termos de uso, contratos de licenza, políticas de privacidade ou outros acordos dos provedores terceiros. É posible que o SERVIZO estea suxeito a licenzas de código aberto, cuxos termos poden ter preferencia sobre os termos destas Condicións de servizo no relacionado con esas partes do SERVIZO.
6.	Recompilación e uso de datos
É posible que Samsung e/ou terceiros da confianza de Samsung recompilen e usen información necesaria para fornecer o SERVIZO e Actualizacións, así como para mellorar ou perfeccionar o SERVIZO. A túa información tratarase en todo momento de acordo coa lexislación aplicable e a Política de privacidade global de Samsung, que se pode ver en: https://account.samsung.com/membership/pp.
7.	Acceso a datos 
É posible que algunhas características do SERVIZO requiran que o teu dispositivo móbil dispoña de acceso a Internet e poden estar suxeitas ás restricións impostas polo teu provedor de rede ou de Internet. É posible que o SERVIZO requira acceso a Internet a través da túa rede de datos, o que pode comportar custos adicionais en función do teu plan de pagamento. Ademais, o uso dalgunhas características do SERVIZO pode verse afectado pola idoneidade e o rendemento do hardware do dispositivo ou polo acceso a datos. Recoñeces e aceptas explicitamente que Samsung non é responsable da dispoñibilidade nin da velocidade da rede de datos e/ou do acceso a datos.

8.	Cumprimento da lei
Recoñeces e aceptas que cumprirás con todas as leis e normativas aplicables ao usares o SERVIZO, o cal inclúe, a modo de exemplo, todas as leis e regulamentos aplicables en materia de restrición da exportación. 
9.	Finalización
Estas Condicións de servizo estarán en vigor ata a súa rescisión. Podes cancelar estas Condicións de servizo en calquera momento mediante a interrupción do uso do SERVIZO, así como mediante a desinstalación, eliminación e, se corresponde, a devolución de todo o software relacionado, documentacións e outros materiais fornecidos por Samsung, incluídas as copias de seguridade dos mesmos. Se non compres con estas Condicións de servizo, os dereitos baseados nelas cancelaranse automaticamente sen aviso previo por parte de Samsung. Unha vez canceladas estas Condicións de servizo (ou cando Samsung cancele as Condicións de servizo, no momento no que se tome conciencia desta cancelación), debes interromper de inmediato todo uso do SERVIZO. En aras da claridade, é posible que Samsung cancele estas Condicións de servizo e o SERVIZO nun prazo de trinta (30) días con previo aviso (por exemplo, a través do sitio web do servizo, dunha mensaxe emerxente na aplicación, dun correo electrónico, etc.).
10.	Aviso legal de garantía
NA MÁXIMA MEDIDA PERMITIDA POLA LEXISLACIÓN APLICABLE, O SERVIZO FORNÉCESE NA SÚA FORMA ACTUAL E EN FUNCIÓN DA SÚA DISPOÑIBILIDADE, SEN GARANTÍA NIN CONDICIÓNS CONTRACTUAIS DE NINGUNHA CLASE POR PARTE DE SAMSUNG, TANTO EXPRESA COMO IMPLÍCITA. ATA O LÍMITE MÁXIMO EN QUE A LEXISLACIÓN APLICABLE O PERMITA, SAMSUNG REXEITA TODAS AS GARANTÍAS OU DEMAIS CONDICIÓNS EXPRESAS, IMPLÍCITAS OU LEGAIS, INCLUÍDAS, ENTRE OUTRAS, AS GARANTÍAS OU CONDICIÓNS IMPLÍCITAS DE COMERCIABILIDADE, CALIDADE SATISFACTORIA, IDONEIDADE PARA UN DETERMINADO FIN, FIABILIDADE OU DISPOÑIBILIDADE, EXACTITUDE, AUSENCIA DE VIRUS, GOCE SEN INTERRUPCIÓNS, NON INFRACCIÓN DOS DEREITOS DE TERCEIROS OU OUTRAS INFRACCIÓNS DE DEREITOS. ALGUNHAS XURISDICIÓNS NON PERMITEN A EXCLUSIÓN NIN A LIMITACIÓN DAS GARANTÍAS IMPLÍCITAS, POLO QUE É POSIBLE QUE AS EXCLUSIÓNS OU AS LIMITACIÓNS ANTERIORES NON SEXAN APLICABLES NO TEU CASO. NINGÚN CONSELLO NIN INFORMACIÓN, TANTO ORAIS COMA ESCRITOS, FORNECIDOS POR SAMSUNG OU AS SÚAS FILIAIS TERÁN VALIDEZ PARA ALTERAR ESTE AVISO LEGAL DE SAMSUNG DA GARANTÍA RELACIONADA CO SERVIZO NIN CONSTITUIRÁN GARANTÍA DE NINGÚN TIPO POR PARTE DE SAMSUNG. 
SEN LIMITARSE AO ANTERIOR AVISO LEGAL E ATA O LÍMITE MÁXIMO PERMITIDO POLA LEXISLACIÓN APLICABLE, SAMSUNG NON MANIFESTA, GARANTE NIN ASEGURA QUE OS SERVIZOS OU O CONTIDO PRESENTE NELES (i) FUNCIONEN DE FORMA ININTERROMPIDA, OPORTUNA, SEGURA OU SEN ERROS, (ii) ESTEAN SEMPRE DISPOÑIBLES OU NON CONTEÑAN NUNCA COMPOÑENTES DANIÑOS OU ERROS; (iii) ESTEAN PROTEXIDOS (INCLUÍDO O CONTIDO QUE SE CHE ENTREGUE OU A INFORMACIÓN FORNECIDA POR TI) CONTRA OS ACCESOS NON AUTORIZADOS OU SEXAN INMUNES A ELES, NIN QUE (iv) SEXAN PRECISOS, COMPLETOS OU FIABLES, QUE A CALIDADE DO SERVIZO SEXA SATISFACTORIA OU QUE SE CORRIXAN OS ERROS.

11.	Limitación da responsabilidade
11.1 SAMSUNG e Ti non limitaredes nin excluiredes a responsabilidade por calquera tipo de perda ou dano polo que non se poida excluír nin limitar, segundo a lexislación aplicable, esa responsabilidade, na medida en que a lexislación aplicable impida esa exclusión ou limitación, ou na medida en que o tribunal da xurisdición correspondente ditamine que esa exclusión ou limitación non poida ser efectiva segundo a lexislación aplicable. 
11.2 Na máxima medida permitida pola Lexislación Aplicable, SAMSUNG non será responsable da perda, dano ou responsabilidade por contrato (incluída a neglixencia), lexislación sobre as obrigas de terceiros (incluídas as reclamacións por “prexuízo” ou neglixencia), outras obrigas legais ou calquera outra base legal, aínda cando se avisara especificamente a Samsung do risco desa perda (i) cando esa perda sexa indirecta, accidental, especial, derivada ou comprenda danos exemplares ou punitivos, (ii) por calquera perda de beneficio, perda de negocio, perda de oportunidade, perda de datos ou (iii) perda relacionada con erros, omisións ou interrupcións, virus informáticos, problemas de conexión ou conectividade ou tarifas de rede. 
11.3 Na máxima medida permitida pola Lexislación Aplicable, a responsabilidade financeira total de SAMSUNG ante ti que se derive de ou en relación a estas Condicións de servizo, o SERVIZO ou problemas relacionados, non superarán o importe que aboaches a SAMSUNG ou a unha filial de SAMSUNG especificamente por este SERVIZO. 

11.4 Recoñeces que as disposicións anteriores das cláusulas 10 e 11 resultan razoables dadas as vantaxes dos Servizos e, polo tanto, aceptarás os devanditos riscos e/ou garantías. 
11.5 RESULTA ESENCIAL REALIZAR UNHA COPIA DE SEGURIDADE DOS DATOS DO TEU DISPOSITIVO ANTES DE USAR OS SERVIZOS PARA EVITAR PERDELOS. RECOÑECES E ACEPTAS EXPLICITAMENTE QUE SAMSUNG NON É RESPONSABLE DE NINGUNHA PERDA DOS DATOS DERIVADA DO USO DO SERVIZO.
12.	Indemnización
O texto seguinte só se aplica se usas o SERVIZO como parte da túa actividade profesional, no teu negocio ou no teu oficio: Aceptas indemnizar, defender e exonerar a SAMSUNG, os seus contratistas, os seus empregados e os seus axentes ante posibles reclamacións, perdas, danos e/ou responsabilidades (incluídos as comisións e gastos legais) que xurdan do teu uso do SERVIZO, a túa infracción dos dereitos de terceiros ou calquera infracción destas Condicións de servizo.
13.	Lexislación aplicable
Estas Condicións de servizo están rexidas polas leis da xurisdición na que resides, independentemente das súas disposicións sobre conflitos de leis. Estas Condicións de servizo non estarán rexidas pola Convención das Nacións Unidas sobre os contratos de compravenda internacional de mercadorías, cuxa aplicación queda expresamente excluída. 
14.	Resolución de desacordos 
Se es un consumidor (e cando este termo non estea definido doutra forma na lexislación local, significa que “non usas o SERVIZO como parte dun negocio, actividade comercial ou profesión”), os tribunais do territorio onde resides teñen xurisdición non exclusiva para arbitrar e decidir sobre desacordos, contenciosos ou controversias que se deriven destas Condicións de servizo ou do SERVIZO. Se non es un consumidor, en caso de desacordo, contencioso ou controversia derivados destas Condicións de servizo ou do uso que fagas do SERVIZO que non puideran resolverse de forma amigable, estes estarán suxeitos a procedementos de arbitraxe conforme ás normas de arbitraxe da Cámara de Comercio Internacional do lugar de residencia do demandado. Independentemente do anterior, Samsung poderá solicitar medidas cautelares (ou un tipo equivalente de medida legal urxente) en calquera tribunal da xurisdición competente. As audiencias de arbitraxes levaranse a cabo en inglés.
15.	Reclamacións
Se desexas arquivar unha reclamación con relación a estas Condicións de servizo, contacta connosco en:
https://www.samsung.com/global/galaxy/apps/samsung-members/
16.	Contrato completo
Estas Condicións de servizo constitúen o contrato completo entre ti e Samsung no relativo ao SERVIZO e substitúen todas as comunicacións orais ou escritas anteriores ou simultáneas, proposicións e garantías relacionadas co SERVIZO ou calquera outro asunto tratado por estas Condicións de servizo. Se algunha disposición destas Condicións de servizo resulta nula, non válida, inaplicable ou ilegal, o resto de disposicións continuarán en vigor.
17.	Non renuncia
A incapacidade de Samsung de aplicar en calquera momento algunha das disposicións destas Condicións de servizo ou de esixirche o cumprimento en calquera momento dalgunha das disposicións das Condicións de servizo non se interpretará de ningunha forma como unha renuncia presente ou futura a esas disposicións, nin lle afectará de ningunha forma ao dereito de Samsung a aplicar esa disposición no sucesivo. A renuncia expresa por parte de Samsung a calquera disposición, condición ou requirimento destas Condicións de servizo non constituirá unha renuncia a calquera obriga futura de cumprimento desa disposición, condición ou requirimento.
18.	Subsistencia
As seccións 2, 10, 11 e 12 destas Condicións de servizo e calquera outra disposición que pola súa natureza deba seguir en vigor subsistirán ao vencemento ou finalización anticipados destas Condicións de servizo e seguirán sendo válidas e vinculantes.
19.	Cabeceiras
As cabeceiras incluídas nestas Condicións de servizo facilítanse a modo de referencia unicamente e non lle afectarán ao significado ou interpretación destas Condicións de servizo.

[20/10/2021]
