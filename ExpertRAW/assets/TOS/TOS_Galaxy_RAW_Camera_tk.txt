[Expert RAW] HYZMAT ŞERTLERI
MÖHÜM – ÜNS BILEN OKAŇ. ŞU HYZMAT ŞERTLERI (“HŞ”) SIZ BILEN SAMSUNG ELECTRONICS CO., LTD. KOMPANIÝASYNYŇ WE ONUŇ GOLÇUR KÄRHANALARYNYŇ (BILELIKDE “SAMSUNG”) ARASYNDA SAMSUNG TARAPYNDAN, ONUŇ ŞAHAMÇALARY, ÜÇÜNJI TARAP ÜPJÜN EDIJILERI TARAPYNDAN ÝA-DA LISENZIÝAÇYLAR TARAPYNDAN ÜPJÜN EDILÝÄN [Expert RAW] WE ONUŇ BILEN DAHYLLY ISLENDIK PROGRAMMA ÜPJÜNÇILIGI ÝA-DA RESMINAMALAR (BILELIKDE “HYZMATLAR”) BOÝUNÇA BAGLAŞYLAN KANUNY YLALAŞYGY DÜZÝÄR. ŞU HYZMAT ŞERTLERINI KABUL ETMEK BILEN ŞU HYZMAT ŞERTLERINE TABYN BOLMAGA RAZYLYK BERÝÄRSIŇIZ. EGER HYZMAT ŞERTLERI BILEN YLALAŞMAÝAN BOLSAŇYZ, ONDA HYZMATY GURNAMAŇ WE ULANMAŇ. SAMSUNG ŞU HYZMAT ŞERTLERINE ÜÝTGEŞME GIRIZSE, SAMSUNG ŞEÝLE GÖZDEN GEÇIRILEN HYZMAT ŞERTLERINI TÄZELÄR WE ŞU HYZMAT ŞERTLERINDE ISLENDIK MÖHÜM ÜÝTGEŞMELERI ETMEZDEN OZAL SIZE DUÝDURAR. ŞEÝLE ÜÝTGEŞMELER BILEN RAZYLAŞMASAŇYZ, HYZMATY ULANMAGY ISLENDIK WAGT BES EDIP WE ONY GURNALYŞDAN AÝRYP BILERSIŇIZ, EMMA HYZMATY ULANMAGA DOWAM ETSEŇIZ, ŞEÝLE ÜÝTGEŞMELERE DÜŞÜNÝÄRSIŇIZ HEM-DE OLARY KABUL EDÝÄRSIŇIZ DIÝLIP HASAPLANYLAR.

HYZMATYŇ BEÝANY
Şu HYZMAT güýçlendirilen RAW formatynda surata düşürmek, şeýle hem mazmuny görmek we paýlaşmak üçin funksiýalary üpjün edýär
* Şu HYZMAT bilen alnan suratlaryň şu HYZMATYŇ funksiýalaryny goldamaýan başga enjamlarda ýa-da hyzmatlarynda açylman biljekdigini ýadyňyzdan çykarmaň.
* Şu HYZMATY ýapyk binalarda ýa-da ýerastynda GPS oňat tutmaýan ýerlerde ulananyňyzda ýerleşiş tagmalarynyň nädogry ýazdyrylyp biljekdigini ýadyňyzdan çykarmaň.

1.	Ygtyýarnamanyň berilmegi
Şu HYZMATYŇ ŞERTLERINIŇ şertlerine laýyklykda, size HYZMATY gurnamak, oňa girmek we ony ulanmak üçin çäkli, adatdan daşary bolmadyk we ýatyryp bolýan ygtyýarnama berilýär. HYZMAT ýa-da Täzeleme (aşakda beýän edilýär) arkaly üpjün edilýän hyzmatlar we funksiýalar belli faktorlara, şol sanda, ýöne diňe bular bilen çäklenmezden ýurduňyza, enjama, operasion ulgama ýa-da tor operatoryna baglylykda öňünden habar bermek şerti bilen dürli ýa-da çäkli bolup biler. 18 ýaşan ýa-da has uly ýaşly bolmasaňyz, onda ata-eneňiz ýa-da kanuny hossaryňyz şu Hyzmatyň şertleriniň şertlerine we düzgünlerine düşünip razylyk bermese, size şu HYZMATYŇ ŞERTLERINI baglaşmaga ýa-da HYZMATY ulanmaga rugsat berilmeýär. Eger siz 18 ýaşyna ýetmedik adama (“Kämillik ýaşyna ýetmedik çaga”) şu HYZMATY ulanmaga rugsat berýän ata-ene ýa-da hossary bolsaňyz, onda siz şular bilen ylalaşýarsyňyz: (i) Kämillik ýaşyna ýetmedik çaganyň HYZMATY ulanmagyna gözegçilik etmek; (ii) Kämillik ýaşyna ýetmedik çaganyň HYZMATY ulanmagy bilen baglanyşykly ähli töwekgelçilikleri öz üstüňize almak; (iii) degişli kanunyň rugsat berýän çäginde Kämillik ýaşyna ýetmedik çaganyň HYZMATY ulanmagyndan gelip çykýan islendik jogapkärçiligi öz üstüňize almak; (iv) Kämillik ýaşyna ýetmedik çaganyň iberýän ähli maglumatlarynyň takyklygyny we dogrulygyny üpjün etmek, we (v) Kämillik ýaşyna ýetmedik çaganyň HYZMATA girmegi we ony ulanmagy bilen baglanyşykly şu HYZMATYŇ ŞERTLERINE tabyn bolmak we jogapkärçiligi öz üstüňize almak. Samsung-yň Kämillik ýaşyna ýetmedik çaganyň HYZMATY ulanmagyndan gelip çykýan islendik jogapkärçilikden ýüz öwürýändigini aç-açan kabul edýärsiňiz.
HYZMATY ulanmagyň diňe özüňiziň töwekgelçiligiňiz bolup durýandygyny we kanagatlanarsyz hil, öndürijilik, takyklyk we zähmet üçin töwekgelçiligiň size degişlidigini aç-açan ykrar edýärsiňiz. Şu HYZMATY ulanmak bilen islendik dahylly üçünji tarapyň önümleri we/ýa-da hyzmatlary üçin Samsung-yň jogapkär däldigini we şeýle üçünji taraplardaky ýa-da olardan elýeterli bolýan islendik mazmun, mahabat, önümler, hyzmatlar ýa-da beýleki materiallar üçin jogapkär däldigini ykrar edýärsiňiz hem-de ylalaşýarsyňyz.

2.	Hukuklaryň we eýeçiligiň goralyp saklanylmagy
Bu HYZMAT üçünji taraplar tarapyndan üpjün edilýän programma üpjünçiligini we maglumatlaryny öz içine alýar. Siz HYZMATYŇ Samsung-yň we onuň lisenziýaçylarynyň eýeçiliginde durýandygyny we onuň degişli awtorlyk hukugy, şeýle hem beýleki intellektual eýeçilik kanunlary we ylalaşyklary tarapyndan goralýandygyny ykrar edýärsiňiz. Bu HYZMAT ŞERTLERI we siziň HYZMATY ulanmagyňyz size bu HYZMAT babatda hiç hili eýeçilik hukugyny bermeýär we size diňe şu HYZMAT ŞERTLERINE laýyklykda yzyna alyp bolýan çäkli, şahsy, size mahsus däl, başgasyna geçirip bolmaýan ygtyýarnama berilýär. HYZMATY awtorlyk hukugy bilen goralýan materiallary ýa-da köpeltmäge hukugyňyz ýa-da ýuridiki rugsadyňyz ýok bolan materiallary köpeltmek maksady bilen ulanmagyňyz gadagan edilýär.
3.	Çäklendirmeler
Ýerine ýetirilmegi hökmany ýerli kanunyň size rugsat berilmegini talap edýän çäklerinden daşarda, size şular gadagan edilýär: (i) tersine inženerlemek, dekompilirlemek, dizassemblirlemek ýa-da başgaça görnüşde HYZMATYŇ çeşme koduny ýa-da algoritmlerini açmaga synanyşmak; (ii) HYZMATYŇ islendik funksiýasyny üýtgetmek ýa-da ýapmak; (iii) HYZMATYŇ esasynda önüm işlerini döretmek we/ýa-da olary köpeltmek; (iv) HYZMAT arkaly täjirçilik hosting hyzmatlaryny kärendä bermek, kireýine bermek, karz bermek, sublisenzirlemek ýa-da üpjün etmek; (v) HYZMATY ulanmagyňyz bilen baglanyşyklylykda biziň intellektual eýeçilik hukuklarymyzy ýa-da islendik bir üçünji tarapyň şeýle hukuklaryny bozmak (şu HYZMAT ŞERTLERI tarapyndan lisenzirlenmedik çäklerde); (vi) islendik bikanun görnüşde ýa-da islendik bikanun maksat bilen ýa-da şu HYZMAT ŞERTLERINI bozup ulanmak ýa-da meselem, HYZMATY ýa-da islendik operasion ulgamy döwmek ýa-da içine zyýanly kod, şol sanda wirus ýa-da zyýanly maglumat girizmek arkaly galp ýa-da zyýanly iş etmek; (vii) HYZMATY biziň ulgamlarymyza ýa-da howpsuzlyga zeper ýetirýän, işlemeýän edýän, aşa ýük ýükleýän, bökdeýän ýa-da ele geçirýän ýa-da başga kişilere päsgel berýän görnüşde ulanmak; (viii) HYZMATDAN ýa-da ulgamlarymyzdan islendik maglumaty ýygnamak ýa-da toplamak ýa-da HYZMATY işledýän serwerleriň arasyndaky geçirimleri deşifrlemäge synanyşmak; we (ix) HYZMATY islendik bir şahsa azar bermek, ony gorkuzmak ýa-da oňa zeper ýetirmek üçin we/ýa-da onuň şahsy gizlinligini ýa-da abraýa bolan hukugyny bozmak üçin ulanmak.
4.	HYZMATYŇ täzelenmegi, üýtgedilmegi ýa-da togtadylmagy
Samsung islendik wagt HYZMATA täzelemeleri ýa-da beýgeltmeleri (“Täzelemeler”), şol sanda, ýöne diňe olar bilen çäklenmezden, ýalňyşlyk düzedişlerini, hyzmat gowulandyrmalaryny, täze aýratynlyklary, bar bolan funksiýalaryň öçürilmegi ýa-da HYZMATYŇ modifikasiýasyny üpjün edip ýa-da elýeterli edip biler. Emma, Samsung-yň size Täzelemeleri üpjün etmäge borçly däldigini ykrar we kabul edýärsiňiz. Eger şol Täzelemeleriň ýany bilen aýratyn şertler we düzgünler berilmeýän bolsa, onda Täzelemeler şu Hyzmat şertleri tarapyndan düzgünleşdirilýär, ýöne şeýle däl bolsa, onda Täzelemeleri şol aýratyn şertler we düzgünler düzgünleşdirýär. Sizi we başga ulanyjylary goramaga ýardam bermek üçin Täzelemeleri öz wagtynda almagyň möhümdigi sebäpli, howpsuzlyga degişli programma üpjünçiligi üçin Täzelemeleriň, möhüm ýalňyşlyk düzedişleriniň ýa-da beýleki wajyp Täzelemeleriň awtomatik göçürilip alnyp, gurnalmagy mümkin.
Degişli kanunyň rugsat berýän çäklerinde Samsung HYZMATY ýa-da onuň bir bölegini diňe öňünden habar bermek şerti bilen üýtgetmäge, togtatmaga, onuň ulanylyşyny çäklendirmäge ýa-da oňa girişi işlemeýän etmäge bolan hukugyny aç-açan özünde saklap galýar. 
5.	Üçünji tarap hyzmatlar we materiallar 
HYZMAT arkaly size üçünji tarapyň hyzmatlary we/ýa-da materialy hem elýeterli bolup biler. Kanunyň rugsat berýän çägine çenli, Samsung üçünji tarap hyzmatlaryň ýa-da materiallaryň islendik aspektleri, şol sanda, ýöne diňe olar bilen çäklenmezden, olaryň hili, takyklygy, netijeliligi, wirussyz bolmagy, üçünji tarap hukuklaryny bozmazlygy we islendik kanunlary ýa-da kadalary berjaý etmekligi bilen baglanyşykly islendik kepillik, şert ýa-da borçlanma bermekden ýüz öwürýär. Üçünji tarap hyzmatlary we materiallary ulanmak şol üçünji tarap üpjünçileriniň ulanyş şertlerine, ygtyýarnama ylalaşygyna, gizlinlik syýasatyna we beýleki şoňa meňzeş ylalaşyklara tabyn bolup biler. HYZMAT açyk çeşmeli ygtyýarnamalara tabyn bolup biler we olarda HYZMATYŇ şol bölegi üçin şol açyk çeşmeli ygtyýarnamalaryň şertleri şu HYZMAT ŞERTLERINIŇ şertlerinden artykmaç hukuga eýe bolup biler.
6.	Maglumatlaryň ýygnalmagy we ulanylmagy
Samsung we/ýa-da Samsung tarapyndan ynam bildirilen taraplar HYZMATY we Täzelemeleri üpjün etmek we HYZMATY gowulandyrmak ýa-da kämilleşdirmek üçin gerekli maglumaty ýygnap we ulanyp bilerler. Siziň maglumatyňyza hemişe degişli kanuna we Samsung-yň ähliumumy Gizlinlik syýasatyna laýyklykda çemeleşiler, ol syýasaty şu salgyda görüp bilersiňiz: http://account.samsung.com/membership/pp 
7.	Maglumat girişi 
HYZMATYŇ käbir aýratynlyklary üçin mobil enjamyňyz internete girmeli bolup biler we ol aýratynlyklar tor ýa-da internet üpjün edijiňiziň goýan çäklendirmelerine tabyn bolup biler. HYZMAT maglumat toruňyz arkaly Internete girmegi talap edip biler, ol bolsa öz töleg nyrhnamaňyza görä goşmaça tölegli bolup biler. Ondan başga-da, enjamyňyzdaky şaýlaryň ýa-da maglumat girişiniň ýaramlylygy we öndürijiligi HYZMATYŇ käbir funksiýalaryny ulanmagyňyza täsir edip biler. Maglumat tory we/ýa-da maglumatlara girişiň elýeterliligi hem-de tizligi üçin Samsung-yň jogapkär däldigini aç-açan ykrar we kabul edýärsiňiz.

8.	Kanunyň berjaý edilmegi
Siz HYZMATY ulanýan wagtyňyz islendik we ähli degişli kanunlary we düzgünnamalary, şol sanda, ýöne diňe olar bilen çäklenmezden, eksporty çäklendirmek boýunça ähli degişli kadalaşdyryjy hukuk namalaryny berjaý etmekligi ykrar edip ylalaşýarsyňyz. 
9.	Şertnamany ýatyrmak
Şu HYZMAT ŞERTLERI tä ýatyrylýança hereket edýär. HYZMATY ulanmagy bes etmek we Samsung tarapyndan üpjün edilýän degişli ähli programma üpjünçiliklerini, resminamalary we beýleki materiallary, şol sanda olaryň ätiýaçlyk nusgalaryny gurnalyşdan aýyrmak, pozmak we yzyna gaýtaryp bermek arkaly şu HYZMAT ŞERTLERINI islendik wagt ýatyryp bilersiňiz. Eger şu HYZMAT ŞERTLERINI berjaý etmeseňiz, onda şu HYZMAT ŞERTLERINE esaslanýan hukuklaryňyz Samsung tarapyndan öňünden habar berilmezden awtomatik ýatyrylar. Şu Hyzmat şertleri ýatyrylansoň (ýa-da Hyzmat şertleri Samsung tarapyndan ýatyrylan ýagdaýynda şeýle ýatyrylmagy barada bilen badyňyza), siz HYZMATY ulanmagyň ähli görnüşlerini dessine bes etmeli. Düşnükli bolmagy üçin, Samsung size otuz (30) gün öňünden (mysal üçin, hyzmat web-saýty, goýmada açylýan penjire, e-poçta we ş.m. arkaly) habar bermek bilen, şu HYZMAT ŞERTLERINI we HYZMATY ýatyryp biler.
10.	Kepillik bermekden ýüz öwürmek
DEGIŞLI KANUNÇYLYGYŇ RUGSAT BERÝÄN AŇRYÇÄK DEREJESINE ÇENLI, HYZMAT “BOLŞY ÝALY” WE “ELÝETERLI BOLDUGYÇA”, SAMSUNG TARAPYNDAN AÇ-AÇAN ÝA-DA ÝAŇZYDYLÝAN HIÇ HILI KEPILLIK ÝA-DA ŞERTNAMALAÝYN BORÇNAMALAR BERILMEZDEN ÜPJÜN EDILÝÄR. DEGIŞLI KANUNÇYLYGYŇ RUGSAT BERÝÄN AŇRYÇÄK DEREJESINE ÇENLI SAMSUNG AÇ-AÇAN, GÜMAN EDILÝÄN ÝA-DA KANUNÇYLYGA ESASLANÝAN ÄHLI KEPILLIKLERI ÝA-DA BAŞGA ŞERTLERI, ŞOL SANDA, ÝÖNE DIŇE OLAR BILEN ÇÄKLENMEZDEN, HARYDYŇ SATUWA ÝARAMLYLYGY, KANAGATLANARLY HILI, BELLI BIR MAKSADA ÝARAMLYLYGY, YGTYBARLYLYGY ÝA-DA ELÝETERLILIGI, TAKYKLYGY, WIRUSSYZLYGY, ASUDA PEÝDALANYLMAGY, ÜÇÜNJI TARAPLARYŇ HUKUKLARYNYŇ ÝA-DA BAŞGA HUKUKLARYŇ BOZULMAZLYGY BOÝUNÇA GÜMAN EDILÝÄN KEPILLIKLERI ÝA-DA ŞERTLERI BERMEKDEN ÝÜZ ÖWÜRÝÄR. KÄBIR ÝURISDIKSIÝALARDA ÝAŇZYDYLÝAN KEPILLIKLERIŇ KADADAN ÇYKMALARYNA ÝA-DA ÇÄKLENDIRMELERINE RUGSAT BERILMEÝÄR, ŞOL SEBÄPLI ÝOKARDAKY KADADAN ÇYKMALAR ÝA-DA ÇÄKLENDIRMELER SIZE DEGIŞLI BOLMAN BILER. SIZIŇ SAMSUNG-DAN ÝA-DA ONUŇ ŞAHAMÇALARYNDAN ALAN DILDEN ÝA-DA ÝAZMAÇA HIÇ BIR MASLAHATYŇYZ ÝA-DA MAGLUMATYŇYZ SAMSUNG-YŇ HYZMAT BOÝUNÇA KEPILLIK BERMEKDEN BU ÝÜZ ÖWÜRMEGINI ÜÝTGETMEÝÄR ÝA-DA SAMSUNG-YŇ ISLENDIK BIR GÖRNÜŞDE KEPILLIGINI DÖRETMEÝÄR. 
ÖŇKI ÝÜZ ÖWÜRMÄNI ÇÄKLENDIRMEZDEN WE HEREKET EDÝÄN KANUN TARAPYNDAN RUGSAT BERLEN IŇ ÝOKARY ÇÄKDE SAMSUNG HYZMATYŇ ÝA-DA ONUŇ IÇINDÄKI MATERIALYŇ (i) BÖKDENÇSIZ, WAGTYNDA, HOWPSUZ ÝA-DA ÝALŇYŞSYZ ÝAGDAÝDA IŞLEJEKDIGINE; (ii) HEMIŞE ELÝETER BOLJAKDYGYNA ÝA-DA ÄHLI ZYÝANLY BÖLEKLERSIZ ÝA-DA ÝALŇYŞSYZ BOLJAKDYGYNA; (iii) BIRUGSAT GIRIŞDEN GORALJAKDYGYNA ÝA-DA DURNUKLY BOLJAKDYGYNA (SIZE ÝETIRILEN MATERIALY ÝA-DA SIZIŇ BEREN MAGLUMATYŇYZY ÖZ IÇINE ALÝAN); ÝA-DA (iv) TAKYK, DOLY ÝA-DA YGTYBARLY BOLJAKDYGYNA, HYZMATYŇ HILINIŇ SIZ ÜÇIN KANAGATLANARLY BOLJAKDYGYNA ÝA-DA ÝALŇYŞLARYŇ DÜZEDILJEKDIGINE GÜWÄ GEÇMEÝÄR.

11.	Jogapkärçilikleriň çäklendirilmegi
11.1 Hereket edýän kanun esasynda jogapkärçiligi degişli etmezlik ýa-da çäklendirme goýmak bolmaýan islendik ýitgi ýa-da zeper görnüşleri babatynda, şol kanun tarapyndan şeýle jogapkärçiligi degişli etmezligi ýa-da çäklendirme goýmaklygy bökdeýän çäklerinde ýa-da ygtyýarly kazyýetiniň şeýle degişli etmezligiň ýa-da çäklendirmäniň hereket edýän kanun esasynda hakyky däl diýip bilýän höküminiň çäklerinde SAMSUNG we Siz tarapdan çäklendirme goýmaga ýa-da jogapkärçiligi degişli etmezlige rugsat berilmeýär. 
11.2 Degişli kanunyň rugsat berýän aňryçäk derejesine çenli (i) ýitgi gytaklaýyn, tötänleýin, ýörite, netijeleýin bolsa ýa-da onda sapak alarlyk ýa-da jerimeleýin zeperler bar bolsa, ýa-da (ii) islendik düşewünt ýitgisi, iş ýitgisi, mümkinçilik ýitgisi ýa-da maglumat ýitgisi üçin, ýa-da (iii) ýalňyşlyklar, geleňsizlikler ýa-da arasy üzülmeler, kompýuter wiruslary, birikme ýa-da birikme güýji meseleleri ýa-da tor tölegleri bilen baglanyşykly bolan ýagdaýynda SAMSUNG-a şeýle ýitgi hakynda öňünden ýörite habar berlen hem bolsa, SAMSUNG hiç bir ýitgi, zeper ýa-da maddy jogapkärçilik sebäpli şertnama (şol sanda geleňsizlik), üçünji tarap borçlary hakda kanunlar (şol sanda “raýat kanun bozulmasy” we geleňsizlik), normatiw borçlar ýa-da islendik başga bir kanuny esasda maddy jogapkärçilik çekmeýär. 
11.3 Degişli kanunyň rugsat berýän aňryçäk derejesine çenli SAMSUNG-yň şu Hyzmat şertlerinden ýa-da olar bilen baglanyşykly siziň öňüňizde ýüze çykýan jemi maliýe jogapkärçiligi. HYZMAT ýa-da degişli meseleler siziň diňe şu HYZMAT üçin SAMSUNG-a ýa-da SAMSUNG golçur kärhanasyna tölän pul möçberiňizi geçmez. 

11.4 Siz Hyzmatlaryň peýdalary göz öňünde tutulanda, 10-njy we 11-nji maddalaryň ýokardaky düzgünleriniň makuldygyny we şol töwekgelçiligi kabul etjekdigiňizi we/ýa-da şoňa laýyklykda ätiýaçlandyrjakdygyňyzy ykrar edýärsiňiz. 
11.5 ISLENDIK BIR MAGLUMATYŇ ÝITMEZLIGI ÜÇIN HYZMATLARY ULANMAZDAN ÖŇ ENJAMYŇYZDAKY MAGLUMATLARY ÄTIÝAÇLAMAGYŇYZ WAJYPDYR. HYZMATYŇ ULANYLMAGY BILEN DÖREDILEN MAGLUMATLARYŇ ISLENDIK GÖRNÜŞDE ÝITMEGI ÜÇIN SAMSUNG-YŇ JOGAPKÄR DÄLDIGINI AÇ-AÇAN YKRAR WE KABUL EDÝÄRSIŇIZ.
12.	Zyýandan goramak
Aşakda beýan edilenleriň mazmuny diňe siziň şu HYZMATDAN öz işiňiziň, söwdaňyzyň ýa-da käriňiziň bir bölegi hökmünde peýdalanan ýagdaýyňyzda ulanylýar: HYZMATY ulanmagyňyzdan, islendik üçünji tarapyň hukuklaryny bozmagyňyzdan we/ýa-da şu HYZMAT ŞERTLERINI islendik görnüşde bozmagyňyzdan gelip çykýan islendik hak isleglerinden, ýitgilerden, zyýanlardan ýa-da maddy jogapkärçiliklerden (şol sanda ýuridiki töleglerden we harajatlardan) we şolara garşy SAMSUNG-y, onuň potratçylaryny, işgärlerini we wekillerini zyýandan gorajakdygyňyz, öweztölegini berjekdigiňiz we olaryň arkasyny aljakdygyňyz barada ylalaşýarsyňyz.
13.	Degişli kanunçylyk
Şu HYZMAT ŞERTLERI kanunyň düzgünleri bilen gapma-garşydygyna seretmezden, siziň dahyllysy bolup durýan ýurduňyzyň ýurisdiksiýasyndaky hukuk namalary tarapyndan düzgünleşdirilýär. Şu HYZMAT ŞERTLERI Birleşen Milletler Guramasynyň Harytlaryň Halkara satuwy boýunça Konwensiýasy tarapyndan düzgünleşdirilmeli däldir, ony ulanmaklyk aç-açan gadagan edilýär. 
14.	Jedelleri çözmek 
Eger siz sarp ediji bolsaňyz (eger bu adalga ýerli kanunçylykda başgaça kesgitlenilmeýän bolsa, onda alyjy diýmek “HYZMATY öz biznesi, söwdasy ýa-da hünäri üçin ulanmaýar” diýmegi aňladýar), onda siziň hemişelik ýaşaýan ýeriňizdäki kazyýetler şu HYZMAT ŞERTLERINDEN ýa-da HYZMATY ulanmagyňyzdan gelip çykýan islendik jedele, gapma-garşylyga ýa-da düşünişmezlige garamak we olary çözmek üçin aýratyn däl ýurisdiksiýa eýedir. Eger sarp ediji däl bolsaňyz, şu HYZMAT ŞERTLERI ýa-da HYZMATY ulanmagyňyz sebäpli islendik görnüşde ýüze çykan jedel, gapma-garşylyk ýa-da tapawutlylyk düşünişmek arkaly çözülmese, onda olar Halkara söwda palatasynyň jogap berijiniň ýerleşýän ýerindäki arbitraž kadalaryna laýyklykda arbitražda garalmaga degişli bolýar. Ýokarda görkezilenlere garamazdan, Samsung ygtyýarly ýurisdiksiýanyň islendik kazyýetinde gorap saklaýyş çäresini geçirmegine (ýa-da şoňa meňzeş gyssagly ýuridiki hukuk gorag serişdesine) ýüz tutup biler. Arbitraž prosesi iňlis dilinde alnyp barylmalydyr.
15.	Arz-şikaýatlar
Şu Hyzmat şertleri bilen baglanyşykly arz etmek isleseňiz, şu salgy arkaly bize ýüz tutuň:
https://www.samsung.com/global/galaxy/apps/samsung-members/
16.	Tutuş ylalaşyk
Şu HYZMAT ŞERTLERI HYZMAT boýunça siz bilen Samsung-yň arasyndaky tutuş ylalaşyk bolup durýar we HYZMAT hem-de şu HYZMAT ŞERTLERINIŇ öz içine alýan islendik temasy bilen baglanyşykly ähli öňki ýa-da degişli döwürdäki dilden ýa-da ýazmaça aragatnaşyklardan, tekliplerden we beýan etmelerden üstün bolup durýar. Eger şu HYZMAT ŞERTLERINIŇ islendik bir düzgüni güýjüni ýitiren, ýerine ýetirip bolmaýan ýa-da bikanun diýlip kabul edilse hem, onuň galan düzgünleri öz doly güýjüni saklap galýar.
17.	Ýüz öwürmek ýok
Samsung-yň islendik wagt şu Hyzmat şertleriniň islendik bir düzgünini güýje girizip bilmezligini ýa-da Samsung-yň siziň şu Hyzmat şertleriniň islendik bir düzgünini ýerine ýetirmegiňizi talap edip bilmezligini hiç hili ýagdaýda onuň şol düzgünlerden häzirki wagtda ýa-da geljekde ýüz öwürýändigi ýa-da öwürjekdigi diýip düşündirmek bolmaýar, ol Samsung-yň şol düzgünli soň güýje girizmäge bolan hukugyna-da täsir etmeýär. Samsung-yň şu Hyzmat şertleriniň islendik bir düzgüninden, şertinden ýa-da talabyndan aç-açan ýüz öwürmegini onuň şol düzgüni, şerti ýa-da talaby berjaý etmek borjundan geljekde ýüz öwürjekdigini aňladýar diýip düşündirmek bolmaýar.
18.	Güýjüni saklap galmak
Şu Hyzmat şertleriniň 2, 10, 11 we 12-nji bölümleri we häsiýetine görä öz güýjüni saklamaga dowam etmeli başga düzgünler Hyzmat şertleriniň möhleti gutarsa-da ýa-da olar wagtyndan ir ýatyrylsa-da, öz güýjüni saklap galýar we öz güýjünde hem-de hökmany bolup durýar.
19.	Bölümleriň atlary
Şu Hyzmat şertlerindäki bölüm atlary diňe salgylanmak maksady bilen görkezilýär we olar şu Hyzmat şertleriniň manysyna ýa-da düşündirilmegine täsir etmeýär.

[10/20/2021]
